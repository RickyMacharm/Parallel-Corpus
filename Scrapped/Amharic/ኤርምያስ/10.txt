10  የእስራኤል ቤት ሆይ፣ ይሖዋ በእናንተ ላይ የተናገረውን ቃል ስሙ።
2  ይሖዋ እንዲህ ይላል፦ “የብሔራትን መንገድ አትማሩ፤+በሰማያት ምልክቶችም አትሸበሩ፤ምክንያቱም ብሔራት በእነዚህ ነገሮች ተሸብረዋል።+ 
 3  የእነዚህ ሕዝቦች ልማድ ከንቱ* ነውና፤ የእጅ ጥበብ ባለሙያ ዛፍ ከጫካ ይቆርጥናበመሣሪያው* ጠርቦ ጣዖት ይሠራል።+ 
 4  በብርና በወርቅ ያስጌጡታል፤+እንዳይወድቅም በመዶሻና በምስማር ይቸነክሩታል።+ 
 5  እነሱ በኪያር እርሻ ውስጥ ለወፍ ማስፈራሪያነት እንደሚተከል ማስፈራርቾ መናገር አይችሉም፤+መራመድ ስለማይችሉ ተሸካሚ ያስፈልጋቸዋል።+ ጉዳት ማድረስም ሆነምንም ዓይነት መልካም ነገር መሥራት ስለማይችሉ አትፍሯቸው።”+ 
 6  ይሖዋ ሆይ፣ እንደ አንተ ያለ ማንም የለም።+ አንተ ታላቅ ነህ፤ ስምህም ታላቅና ኃያል ነው። 
 7  የብሔራት ንጉሥ ሆይ፣+ አንተን የማይፈራ ማን ነው? አንተ ልትፈራ ይገባሃልና፤ምክንያቱም ከብሔራት ጠቢባን ሁሉ እንዲሁም ከመንግሥቶቻቸው ሁሉ መካከልእንደ አንተ ያለ ማንም የለም።+ 
 8  ሁሉም የማመዛዘን ችሎታ የጎደላቸውና ሞኞች ናቸው።+ ከእንጨት ምስል የሚመጣ መመሪያ ፈጽሞ ከንቱ* ነው።+ 
 9  በእጅ ጥበብ ባለሙያና በአንጥረኛ የተሠራየተጠፈጠፈ ብር ከተርሴስ፣+ ወርቅም ከዑፋዝ ይመጣል። ልብሳቸው በሰማያዊ ክርና በሐምራዊ ሱፍ የተሠራ ነው። ሁሉም በባለሙያዎች የተሠሩ ናቸው። 
10  ይሖዋ ግን እውነተኛ አምላክ ነው። እሱ ሕያው አምላክና+ ዘላለማዊ ንጉሥ ነው።+ ከቁጣው የተነሳ ምድር ትናወጣለች፤+የእሱን ውግዘት ሊቋቋም የሚችል አንድም ብሔር የለም። 
11  * እናንተ እንዲህ በሏቸው፦ “ሰማያትንና ምድርን ያልሠሩት አማልክትከምድር ገጽ፣ ከእነዚህም ሰማያት በታች ይጠፋሉ።”+ 
12  ምድርን በኃይሉ የሠራው፣ፍሬያማ የሆነችውን መሬት በጥበቡ የመሠረተውና+ሰማያትን በማስተዋሉ የዘረጋው እሱ ነው።+ 
13  ድምፁን ሲያሰማበሰማያት ያሉ ውኃዎች ይናወጣሉ፤+ደመና* ከምድር ዳርቻዎች ወደ ላይ እንዲወጣ ያደርጋል።+ በዝናብ ጊዜ መብረቅን ያበርቃል፤*ነፋሱንም ከግምጃ ቤቱ ያወጣል።+ 
14  እያንዳንዱ ሰው ማስተዋልና እውቀት የጎደለው ድርጊት ይፈጽማል። እያንዳንዱ አንጥረኛ፣ በተቀረጸው ምስል የተነሳ ኀፍረት ይከናነባል፤+ከብረት የተሠራው ምስሉ* ሐሰት ነውና፤በውስጣቸውም መንፈስ* የለም።+ 
15  እነሱ ከንቱና* መሳለቂያ ናቸው።+ የሚመረመሩበት ቀን ሲመጣ ይጠፋሉ። 
16  የያዕቆብ ድርሻ ግን እንደነዚህ ነገሮች አይደለም፤እሱ የሁሉ ነገር ሠሪ ነውና፤እስራኤልም የርስቱ በትር ነው።+ ስሙ የሠራዊት ጌታ ይሖዋ ነው።+ 
17  አንቺ የተከበብሽ ሴት፣ጓዝሽን ከመሬት ላይ ሰብስቢ። 
18  ይሖዋ እንዲህ ይላልና፦ “እነሆ፣ በዚህ ጊዜ ነዋሪዎቹን ከምድሪቱ ውጭ እወረውራቸዋለሁ፤*+ጭንቀት እንዲይዛቸውም አደርጋለሁ።” 
19  ስብራት* ደርሶብኛልና ወዮልኝ!+ ቁስሌ የማይድን ነው። እኔም እንዲህ አልኩ፦ “በእርግጥ ይህ የእኔ ሕመም ነው፤ ልሸከመውም ይገባል። 
20  ድንኳኔ ፈርሷል፤ የድንኳኔም ገመዶች ሁሉ ተበጥሰዋል።+ ወንዶች ልጆቼ ጥለውኝ ሄደዋል፤ ከዚህ በኋላ አይኖሩም።+ ድንኳኔን የሚተክልልኝ ወይም የድንኳኔን ሸራዎች የሚዘረጋልኝ አንድም ሰው የለም። 
21  እረኞቹ የሞኝነት ድርጊት ፈጽመዋልና፤+ይሖዋንም አልጠየቁም።+ ማስተዋል የጎደለው ድርጊት የፈጸሙት ለዚህ ነው፤መንጎቻቸውም ሁሉ ተበታትነዋል።”+ 
22  አዳምጡ! አንድ ወሬ ስሙ! ወደዚህ እየመጣ ነው! የይሁዳን ከተሞች ባድማና የቀበሮዎች ጎሬ ሊያደርግ+ከሰሜን ምድር ድም፣ ድም የሚል ኃይለኛ ድምፅ እየቀረበ ነው።+ 
23  ይሖዋ ሆይ፣ የሰው መንገድ በራሱ እጅ እንዳልሆነ በሚገባ አውቃለሁ። አካሄዱን እንኳ በራሱ አቃንቶ መምራት አይችልም።+ 
24  ይሖዋ ሆይ፣ አርመኝ፤ሆኖም ፈጽመህ እንዳታጠፋኝ+ በፍትሕ እንጂ በቁጣህ አይሁን።+ 
25  አንተን ችላ በሚሉ ብሔራት+እንዲሁም ስምህን በማይጠሩ ነገዶች ላይ ቁጣህን አፍስስ። ያዕቆብን በልተውታልና፤+አዎ፣ ሙሉ በሙሉ እስኪጠፋ ድረስ በልተውታል፤+የትውልድ አገሩንም አውድመዋል።+
