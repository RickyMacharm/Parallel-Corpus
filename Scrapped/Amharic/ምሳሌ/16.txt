16  ሰው የልቡን ሐሳብ ያዘጋጃል፤*የሚሰጠው መልስ* ግን ከይሖዋ ዘንድ ነው።+ 
 2  ሰው መንገዱ ሁሉ ትክክል* መስሎ ይታየዋል፤+ይሖዋ ግን ውስጣዊ ዓላማን* ይመረምራል።+ 
 3  የምታደርገውን ሁሉ ለይሖዋ አደራ ስጥ፤*+ዕቅድህም ሁሉ ይሳካል። 
 4  ይሖዋ ማንኛውንም ነገር ያዘጋጀው ለራሱ ዓላማ ነው፤ክፉውም ሰው እንኳ በመዓት ቀን እንዲጠፋ ያደርጋል።+ 
 5  ይሖዋ ኩሩ ልብ ያለውን ሁሉ ይጸየፋል።+ እንዲህ ያለው ሰው ሳይቀጣ እንደማይቀር እርግጠኛ ሁን። 
 6  በታማኝ ፍቅርና በታማኝነት በደል ይሰረያል፤+ሰውም ይሖዋን በመፍራት ከክፋት ይርቃል።+ 
 7  ይሖዋ በሰው አካሄድ ደስ በሚሰኝበት ጊዜጠላቶቹ እንኳ ሳይቀሩ ከሰውየው ጋር ሰላም እንዲኖራቸው ያደርጋል።+ 
 8  አግባብ ባልሆነ መንገድ ከሚገኝ ብዙ ገቢ ይልቅበጽድቅ የሚገኝ ጥቂት ነገር ይሻላል።+ 
 9  ሰው በልቡ መንገዱን ያቅዳል፤ይሖዋ ግን አካሄዱን ይመራለታል።+ 
10  የንጉሥ ከንፈር በመንፈስ ተመርቶ ውሳኔ* መስጠት ይገባዋል፤+ፍትሕን ፈጽሞ ማዛባት የለበትም።+ 
11  ትክክለኛ መለኪያና ሚዛን ከይሖዋ ናቸው፤በከረጢት ውስጥ ያሉት መለኪያዎች ሁሉ የእሱ ሥራ ናቸው።+ 
12  ክፉ ድርጊት በነገሥታት ዘንድ አስጸያፊ ነው፤+ዙፋን የሚጸናው በጽድቅ ነውና።+ 
13  ነገሥታት የጽድቅ ንግግር ደስ ያሰኛቸዋል። ሐቁን የሚናገር ሰው ይወዳሉ።+ 
14  የንጉሥ ቁጣ እንደ ሞት መልእክተኛ ነው፤+ጥበበኛ ሰው ግን ቁጣውን ያበርደዋል።*+ 
15  የንጉሥ ፊት ሲፈካ ሰው በደስታ ይኖራል፤ሞገሱም ዝናብ እንዳዘለ የበልግ ደመና ነው።+ 
16  ጥበብን ማግኘት ወርቅ ከማግኘት ምንኛ የተሻለ ነው!+ ማስተዋልን ማግኘትም ብር ከማግኘት ይመረጣል።+ 
17  ቅኖች ከክፋት ጎዳና ይርቃሉ። መንገዱን የሚጠብቅ ሁሉ በሕይወት ይኖራል።*+ 
18  ኩራት ጥፋትን፣የትዕቢት መንፈስም ውድቀትን ይቀድማል።+ 
19  የትዕቢተኞችን ምርኮ ከመካፈል ይልቅከየዋሆች ጋር የትሕትና መንፈስ* ማሳየት ይሻላል።+ 
20  አንድን ነገር ጠለቅ ብሎ የሚያስተውል ሰው ስኬታማ ይሆናል፤*በይሖዋ የሚታመንም ደስተኛ ነው። 
21  ልቡ ጥበበኛ የሆነ ሰው አስተዋይ ይባላል፤+በደግነት የሚናገርም* የማሳመን ችሎታ አለው።+ 
22  ጥልቅ ማስተዋል ለባለቤቱ የሕይወት ምንጭ ነው፤ሞኞች ግን በገዛ ሞኝነታቸው ይቀጣሉ። 
23  የጥበበኛ ሰው ልብ፣ አንደበቱ ጥልቅ ማስተዋል እንዲኖረው ያደርጋል፤+ለንግግሩም የማሳመን ችሎታ ይጨምርለታል። 
24  ደስ የሚያሰኝ ቃል እንደ ማር እንጀራ ነው፤ለነፍስ* ጣፋጭ፣ ለአጥንትም ፈውስ ነው።+ 
25  ለሰው ትክክለኛ መስሎ የሚታይ መንገድ አለ፤በመጨረሻ ግን ወደ ሞት ይመራል።+ 
26  ሠራተኛን የምግብ ፍላጎቱ* ተግቶ እንዲሠራ ያደርገዋል፤ረሃቡ* እንዲህ እንዲያደርግ ያስገድደዋልና።+ 
27  የማይረባ ሰው ክፋትን ይምሳል፤+ንግግሩ እንደሚለበልብ እሳት ነው።+ 
28  ነገረኛ ሰው* ጭቅጭቅ ያስነሳል፤+ስም አጥፊም የልብ ጓደኛሞችን ይለያያል።+ 
29  ዓመፀኛ ሰው ባልንጀራውን ክፉ ነገር እንዲሠራ ያግባባዋል፤ወደተሳሳተ መንገድም ይመራዋል። 
30  በዓይኑ እየጠቀሰ ተንኮል ይሸርባል። ከንፈሮቹን ነክሶ ሸር ይሠራል። 
31  ሽበት በጽድቅ መንገድ ሲገኝ+የውበት* ዘውድ ነው።+ 
32  ቶሎ የማይቆጣ ሰው+ ከኃያል ሰው፣ስሜቱን የሚቆጣጠርም* ከተማን ድል ከሚያደርግ ሰው ይሻላል።+ 
33  ዕጣ ጭን ላይ ይጣላል፤+ውሳኔውን በሙሉ የሚያስተላልፈው ግን ይሖዋ ነው።+
