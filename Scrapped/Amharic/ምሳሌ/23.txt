23  ከንጉሥ ጋር ለመመገብ ስትቀመጥ፣በፊትህ ያለውን በሚገባ አስተውል፤
 2  ለመብላት ብትቋምጥ* እንኳበጉሮሮህ ላይ ቢላ አስቀምጥ።* 
 3  የእሱ ጣፋጭ ምግብ አያስጎምጅህ፤ምግቡ አታላይ ነውና። 
 4  ሀብት ለማግኘት አትልፋ።+ ይህን ትተህ በማስተዋል ተመላለስ።* 
 5  ዓይንህን ስትጥልበት በዚያ አታገኘውም፤+የንስር ዓይነት ክንፎች አውጥቶ ወደ ሰማይ ይበርራልና።+ 
 6  የስስታምን* ምግብ አትብላ፤ጣፋጭ ምግቡ አያስጎምጅህ፤
 7  እሱ ሒሳብ እንደሚይዝ* ሰው ነውና። “ብላ፣ ጠጣ” ይልሃል፤ የሚናገረው ግን ከልቡ አይደለም።* 
 8  የበላሃትን ቁራሽ ምግብ ታስመልሳለህ፤የተናገርካቸው የምስጋና ቃላትም ከንቱ ይሆናሉ። 
 9  የምትናገራቸውን ጥበብ ያዘሉ ቃላት ስለሚንቅ+ለሞኝ ሰው ምንም አትናገር።+ 
10  የጥንቱን የወሰን ምልክት ከቦታው አታንቀሳቅስ፤+ደግሞም አባት የሌላቸውን ልጆች መሬት አትያዝ። 
11  የሚከራከርላቸው* ብርቱ ነውና፤እሱ ራሱ ከአንተ ጋር ይሟገትላቸዋል።+ 
12  ልብህን ለተግሣጽ፣ጆሮህንም ለእውቀት ቃል ስጥ። 
13  ልጅን* ከመገሠጽ ወደኋላ አትበል።+ በበትር ብትመታው አይሞትም። 
14  ከመቃብር* ታድነው ዘንድ*በበትር ምታው። 
15  ልጄ ሆይ፣ ልብህ ጥበበኛ ቢሆን፣የእኔ ልብ ሐሴት ያደርጋል።+ 
16  ከንፈሮችህ ትክክል የሆነውን ሲናገሩውስጤ ደስ ይለዋል።* 
17  ልብህ በኃጢአተኞች አይቅና፤+ከዚህ ይልቅ ቀኑን ሙሉ ይሖዋን በመፍራት ተመላለስ፤+
18  እንዲህ ብታደርግ የወደፊት ሕይወትህ የተሳካ ይሆናል፤+ተስፋህም ከንቱ አይሆንም። 
19  ልጄ ሆይ፣ አዳምጥ፤ ጥበበኛም ሁን፤ልብህንም በትክክለኛው መንገድ ምራ። 
20  ብዙ የወይን ጠጅ እንደሚጠጡ፣+ሥጋም ያለልክ እንደሚሰለቅጡ ሰዎች አትሁን፤+
21  ሰካራምና ሆዳም ይደኸያሉና፤+ድብታ ሰውን የተቦጫጨቀ ልብስ ያስለብሰዋል። 
22  የወለደህን አባትህን ስማ፤እናትህንም ስላረጀች አትናቃት።+ 
23  እውነትንና ጥበብን፣ ተግሣጽንና ማስተዋልን ግዛ፤*+ፈጽሞም አትሽጣቸው።+ 
24  የጻድቅ አባት ደስ ይለዋል፤ጥበበኛ ልጅ የወለደ ሁሉ በልጁ ሐሴት ያደርጋል። 
25  አባትህና እናትህ ሐሴት ያደርጋሉ፤አንተን የወለደችም ደስ ይላታል። 
26  ልጄ ሆይ፣ ልብህን ስጠኝ፤ዓይኖችህም መንገዴን ይውደዱ።+ 
27  ዝሙት አዳሪ ጥልቅ ጉድጓድ፣ባለጌ* ሴትም ጠባብ ጉድጓድ ናትና።+ 
28  እንደ ዘራፊ ታደባለች፤+ታማኝ ያልሆኑ ወንዶችን ቁጥር ታበዛለች። 
29  ዋይታ የማን ነው? ጭንቀት የማን ነው? ጠብ የማን ነው? እሮሮ የማን ነው? ያለምክንያት መቁሰል የማን ነው? የዓይን ቅላት* የማን ነው? 
30  ይህ ሁሉ የሚደርሰው የወይን ጠጅ በመጠጣት ረጅም ጊዜ በሚያሳልፉ፣+የተደባለቀም ወይን ጠጅ ፍለጋ በሚዞሩ* ሰዎች ላይ ነው። 
31  በብርጭቆ ውስጥ ሲያንጸባርቅ፣እየጣፈጠም ሲወርድ በወይን ጠጅ ቅላት ዓይንህ አይማረክ፤
32  በመጨረሻ እንደ እባብ ይናደፋልና፤እንደ እፉኝትም መርዙን ይረጫል። 
33  ዓይኖችህ እንግዳ ነገር ያያሉ፤ልብህም ጠማማ ነገር ይናገራል።+ 
34  በባሕር መካከል እንደተኛ፣በመርከብ ምሰሶም ጫፍ ላይ እንደተጋደመ ሰው ትሆናለህ። 
35  እንዲህ ትላለህ፦ “መቱኝ፤ ሆኖም አልተሰማኝም።* ደበደቡኝ፤ ሆኖም አልታወቀኝም። ተጨማሪ መጠጥ እጠጣ ዘንድ* የምነቃው መቼ ነው?”+
