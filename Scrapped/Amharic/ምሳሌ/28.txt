28  ክፉዎች ማንም ሳያሳድዳቸው ይሸሻሉ፤ጻድቃን ግን እንደ አንበሳ ልበ ሙሉ ናቸው።+ 
 2  በአንድ አገር ውስጥ ሕግ ተላላፊነት* ሲነግሥ ብዙ ገዢዎች ይፈራረቁበታል፤+ይሁንና ጥልቅ ግንዛቤና እውቀት ያለው ሰው በሚያበረክተው እርዳታ ገዢ* ለረጅም ዘመን ይቆያል።+ 
 3  ችግረኞችን የሚበዘብዝ ድሃ፣+እህሉን ሁሉ ጠራርጎ እንደሚወስድ ዝናብ ነው። 
 4  ሕግን የሚተዉ ሰዎች ክፉዎችን ያወድሳሉ፤ሕግን የሚጠብቁ ሰዎች ግን በእነሱ ላይ ይቆጣሉ።+ 
 5  ክፉዎች ፍትሕን መረዳት አይችሉም፤ይሖዋን የሚፈልጉ ግን ሁሉን ነገር መረዳት ይችላሉ።+ 
 6  መንገዱ ብልሹ ከሆነ ሀብታም ይልቅንጹሕ አቋም* ይዞ የሚመላለስ ድሃ ይሻላል።+ 
 7  አስተዋይ ልጅ ሕግን ይጠብቃል፤ከሆዳሞች ጋር የሚወዳጅ ግን አባቱን ያዋርዳል።+ 
 8  ወለድና+ አራጣ በማስከፈል ሀብት የሚያካብት፣ለድሆች ሞገስ ለሚያሳይ ሰው ያከማችለታል።+ 
 9  ሕግን ለመስማት አሻፈረኝ የሚል ሰው፣ጸሎቱ እንኳ አስጸያፊ ነው።+ 
10  ቅኖችን አሳስቶ ወደ መጥፎ መንገድ የሚመራ፣ እሱ ራሱ በቆፈረው ጉድጓድ ይገባል፤+ነቀፋ የሌለባቸው ሰዎች ግን መልካም ነገርን ይወርሳሉ።+ 
11  ሀብታም ሰው በገዛ ዓይኖቹ ፊት ጥበበኛ ነው፤+ጥልቅ ግንዛቤ ያለው ድሃ ግን ማንነቱን ይደርስበታል።+ 
12  ጻድቃን ድል ሲያደርጉ ታላቅ ክብር ይሆናል፤ክፉዎች ሥልጣን ሲይዙ ግን ሰዎች ይሸሸጋሉ።+ 
13  የሠራውን በደል የሚሸፋፍን አይሳካለትም፤+የሚናዘዝና የሚተወው ሁሉ ግን ምሕረት ያገኛል።+ 
14  ምንጊዜም ተጠንቅቆ የሚኖር* ሰው ደስተኛ ነው፤ልቡን የሚያደነድን ሁሉ ግን ለጥፋት ይዳረጋል።+ 
15  ምስኪን በሆነ ሕዝብ ላይ የተሾመ ክፉ ገዢ፣እንደሚያገሳ አንበሳና ተንደርድሮ እንደሚመጣ ድብ ነው።+ 
16  ጥልቅ ግንዛቤ የሌለው መሪ ሥልጣኑን አላግባብ ይጠቀማል፤+በማጭበርበር የሚገኝን ትርፍ የሚጠላ ግን ዕድሜውን ያራዝማል።+ 
17  የሰው ሕይወት በማጥፋቱ የደም* ባለ ዕዳ የሆነ ሰው መቃብር* እስኪገባ ድረስ ሲሸሽ ይኖራል።+ እንዲህ ያለውን ሰው ማንም አይርዳው። 
18  እንከን የለሽ በሆነ መንገድ የሚመላለስ ሰው ይድናል፤+መንገዱ ጠማማ የሆነ ግን ድንገት ይወድቃል።+ 
19  መሬቱን የሚያርስ ሰው የተትረፈረፈ ምግብ ያገኛል፤ከንቱ የሆኑ ነገሮችን የሚያሳድድ ግን እጅግ ይደኸያል።+ 
20  ታማኝ ሰው ብዙ በረከት ያገኛል፤+ሀብት ለማግኘት የሚጣደፍ ግን ንጽሕናውን ማጉደፉ አይቀርም።+ 
21  አድልዎ ማድረግ መልካም አይደለም፤+ሆኖም ሰው ለቁራሽ ዳቦ ብሎ ስህተት ሊፈጽም ይችላል። 
22  ቀናተኛ* ሰው ሀብት ለማግኘት ይጓጓል፤ድህነት ላይ እንደሚወድቅ አያውቅም። 
23  በምላሱ ከሚሸነግል ይልቅሰውን የሚወቅስ+ የኋላ ኋላ ይበልጥ ሞገስ ያገኛል።+ 
24  አባቱንና እናቱን እየዘረፈ “ምንም ጥፋት የለበትም” የሚል ሁሉ+ የአጥፊ ተባባሪ ነው።+ 
25  ስግብግብ ሰው* ጠብ ያነሳሳል፤በይሖዋ የሚታመን ግን ይበለጽጋል።*+ 
26  በገዛ ልቡ የሚታመን ሁሉ ሞኝ ነው፤+በጥበብ የሚመላለስ ግን ክፉ አያገኘውም።+ 
27  ለድሃ የሚሰጥ ሁሉ አይቸገርም፤+እነሱን ላለማየት ዓይኖቹን የሚከድን ግን ብዙ እርግማን ይደርስበታል። 
28  ክፉዎች ሥልጣን ሲይዙ ሰው ራሱን ይሸሽጋል፤ክፉዎች ሲጠፉ ግን ጻድቃን ይበዛሉ።+
