2  “በጽዮን ቀንደ መለከት ንፉ!+ በቅዱሱ ተራራዬ ላይ ቀረርቶ አሰሙ። የአገሪቱ* ነዋሪዎች በሙሉ ይንቀጥቀጡ፤የይሖዋ ቀን ቀርቧልና!+ ቀኑ ደፍ ላይ ነው! 
 2  የጨለማና የጭጋግ ቀን፣+የደመናና የድቅድቅ ጨለማ ቀን ነው፤+በተራሮች ላይ እንደፈነጠቀ የማለዳ ወጋገን ነው። ስፍር ቁጥር የሌለውና ኃያል የሆነ ሕዝብ ይመጣል፤+ከዚህ በፊት እንደ እሱ ያለ ፈጽሞ ታይቶ አያውቅም፤ወደፊትም ከትውልድ እስከ ትውልድ ድረስእንደ እሱ ያለ አይኖርም። 
 3  ከፊቱ ያለውን እሳት ይበላዋል፤ከኋላው ያለውንም ነበልባል ያቃጥለዋል።+ ከፊቱ ያለው ምድር እንደ ኤደን የአትክልት ስፍራ ነው፤+ከኋላው ያለው ግን ወና ምድረ በዳ ነው፤ከእሱም የሚያመልጥ አይኖርም። 
 4  መልካቸው እንደ ፈረስ መልክ ነው፤እንደ ጦር ፈረሶችም ይጋልባሉ።+ 
 5  በተራሮች አናት ላይ ሲዘሉ የሚሰማው ድምፅ እንደ ሠረገሎች ድምፅ፣+ገለባንም እንደሚበላ የሚንጣጣ የእሳት ነበልባል ድምፅ ነው። ለጦርነት እንደተሰለፈ+ ኃያል ሕዝብ ናቸው። 
 6  ከእነሱም የተነሳ ሕዝቦች ይጨነቃሉ። የሰውም ፊት ሁሉ ይቀላል። 
 7  እንደ ተዋጊዎች በፍጥነት ጥቃት ይሰነዝራሉ፤እንደ ወታደሮች ቅጥር ላይ ይወጣሉ፤እያንዳንዱም የራሱን መንገድ ይዞ ይሄዳል፤አቅጣጫቸውንም አይቀይሩም። 
 8  እርስ በርሳቸው አይገፋፉም፤እያንዳንዱ ሰው መንገዱን ይዞ ይገሰግሳል። አንዳንዶቹ በመሣሪያ* ተመተው ቢወድቁ እንኳሌሎቹ አይፍረከረኩም። 
 9  ወደ ከተማዋ እየተጣደፉ ይገባሉ፤ በቅጥርም ላይ ይሮጣሉ። ቤቶችም ላይ ይወጣሉ፤ እንደ ሌባ በመስኮት ይገባሉ። 
10  ምድሪቱ በፊታቸው ትንቀጠቀጣለች፤ ሰማያትም ይናወጣሉ። ፀሐይና ጨረቃ ጨልመዋል፤+ከዋክብትም ብርሃናቸውን መስጠት አቁመዋል። 
11  ይሖዋ በሠራዊቱ+ ፊት ድምፁን በኃይል ያሰማል፤ ሠራዊቱ ስፍር ቁጥር የለውም።+ ቃሉን የሚፈጽመው ኃያል ነውና፤የይሖዋ ቀን ታላቅና እጅግ የሚያስፈራ ነው።+ ማንስ ሊቋቋመው ይችላል?”+ 
12  “አሁንም ቢሆን” ይላል ይሖዋ፣“በጾም፣+ በለቅሶና በዋይታ በሙሉ ልባችሁ ወደ እኔ ተመለሱ።+ 
13  ልባችሁን እንጂ ልብሳችሁን አትቅደዱ፤+ወደ አምላካችሁ ወደ ይሖዋም ተመለሱ፤እሱ ሩኅሩኅና* መሐሪ፣ ለቁጣ የዘገየና+ ታማኝ ፍቅሩ የበዛ ነውና፤+ሊያመጣ ያሰበውንም ጥፋት መለስ ብሎ ያጤናል።* 
14  ደግሞም ተመልሶ ጉዳዩን እንደገና በማጤን፣*+ለአምላካችሁ ለይሖዋ የእህል መባና የመጠጥ መባ ማቅረብ ትችሉ ዘንድበረከት ያስቀርላችሁ እንደሆነ ማን ያውቃል? 
15  በጽዮን ቀንደ መለከት ንፉ! ጾም አውጁ፤* የተቀደሰ ጉባኤ ጥሩ።+ 
16  ሕዝቡን ሰብስቡ፤ ጉባኤውን ቀድሱ።+ ሽማግሌዎቹን ሰብስቡ፤ ልጆቹንና ጡት የሚጠቡትን ሕፃናት ሰብስቡ።+ ሙሽራው ከውስጠኛው ክፍል፣ ሙሽሪትም ከጫጉላ ቤት ይውጡ። 
17  የይሖዋ አገልጋዮች የሆኑት ካህናቱበበረንዳውና በመሠዊያው መካከል+ ሆነው ያልቅሱ፤ እንዲህም ይበሉ፦ ‘ይሖዋ ሆይ፣ ለሕዝብህ እዘን፤ርስትህ መሳለቂያ እንዲሆን አታድርግ፤ብሔራትም አይግዟቸው። ሕዝቦች “አምላካቸው የት አለ?” ለምን ይበሉ?’+ 
18  ያን ጊዜ ይሖዋ ለምድሩ ይቀናል፤ለሕዝቡም ይራራል።+ 
19  ይሖዋ ለሕዝቡ መልስ ይሰጣል፦ ‘እነሆ እህል፣ አዲስ የወይን ጠጅና ዘይት እልክላችኋለሁ፤እናንተም በሚገባ ትጠግባላችሁ፤+ከእንግዲህ በብሔራት መካከል ለነቀፋ አልዳርጋችሁም።+ 
20  የሰሜኑን ሠራዊት ከእናንተ አርቃለሁ፤ደረቅና ወና ወደሆነ ጠፍ መሬት እበትነዋለሁ፤ፊቱ ወደ ምሥራቁ ባሕር፣*ኋላውም ወደ ምዕራቡ ባሕር* ይሆናል። ግማቱ ወደ ላይ ይወጣል፤ክርፋቱም ወደ ላይ መውጣቱን ይቀጥላል፤+አምላክ ታላላቅ ነገሮች ያደርጋልና።’ 
21  ምድር ሆይ፣ አትፍሪ። ደስ ይበልሽ፤ ሐሴትም አድርጊ፤ ይሖዋ ታላላቅ ነገሮች ያደርጋልና። 
22  እናንተ የዱር እንስሳት፣ አትፍሩ፤በምድረ በዳ ያሉት መሰማሪያዎች ይለመልማሉና፤+ዛፎችም ፍሬ ያፈራሉ፤+የበለስ ዛፉና የወይን ተክሉ ጥሩ ምርት ይሰጣሉ።+ 
23  እናንተ የጽዮን ልጆች ሆይ፣ በአምላካችሁ በይሖዋ ተደሰቱ፤ ሐሴትም አድርጉ፤+እሱ የፊተኛውን ዝናብ በተገቢው መጠን ይሰጣችኋልና፤በእናንተም ላይ ዝናቡን ያዘንባል፤እንደቀድሞውም የፊተኛውንና የኋለኛውን ዝናብ ይሰጣችኋል።+ 
24  አውድማዎቹ በእህል ይሞላሉ፤መጭመቂያዎቹም በአዲስ የወይን ጠጅና በዘይት ተሞልተው ያፈሳሉ።+ 
25  ደግሞም በመካከላችሁ የሰደድኩት ታላቁ ሠራዊቴይኸውም የአንበጣ መንጋው፣ ኩብኩባው፣ የማይጠግበው አንበጣና አውዳሚው አንበጣሰብላችሁን ለበሉባቸው ዓመታት ማካካሻ እሰጣችኋለሁ።+ 
26  እስክትጠግቡ ድረስ ትበላላችሁ፤+ደግሞም ድንቅ ነገሮችን ያደረገላችሁንየአምላካችሁን የይሖዋን ስም ታወድሳላችሁ፤+ሕዝቤ ከእንግዲህ ወዲህ ፈጽሞ አያፍርም።+ 
27  እናንተም እኔ በእስራኤል መካከል እንደሆንኩ+እንዲሁም እኔ አምላካችሁ ይሖዋ እንደሆንኩ፣+ ከእኔም በቀር ሌላ እንደሌለ ታውቃላችሁ! ሕዝቤ ከእንግዲህ ወዲህ ፈጽሞ አያፍርም። 
28  ከዚያ በኋላ በሥጋ ለባሽ ሁሉ ላይ መንፈሴን አፈሳለሁ፤+ወንዶች ልጆቻችሁና ሴቶች ልጆቻችሁም ትንቢት ይናገራሉ፤ሽማግሌዎቻችሁ ሕልም ያልማሉ፤ወጣቶቻችሁም ራእዮችን ያያሉ።+ 
29  በዚያ ቀን በወንዶች ባሪያዎቼና በሴቶች ባሪያዎቼ ላይ ሳይቀርመንፈሴን አፈሳለሁ። 
30  በሰማያትና በምድር ድንቅ ነገሮች አሳያለሁ፤*ደም፣ እሳትና የጭስ ዓምድ ይታያል።+ 
31  ታላቁና የሚያስፈራው የይሖዋ ቀን+ ከመምጣቱ በፊትፀሐይ ወደ ጨለማ፣ ጨረቃም ወደ ደም ይለወጣሉ።+ 
32  የይሖዋን ስም የሚጠራ ሁሉ ይድናል፤+ይሖዋ እንደተናገረው በጽዮን ተራራና በኢየሩሳሌም የሚድኑ+ ይኸውምይሖዋ የሚጠራቸው ከጥፋት የሚተርፉ ሰዎች ይኖራሉ።”
