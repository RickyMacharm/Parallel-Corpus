9  “እስራኤል ሆይ፣ ሐሴት አታድርግ፤+እንደ ሌሎቹ ሕዝቦች ደስ አይበልህ። ምንዝር በመፈጸም* ከአምላክህ ርቀሃልና።+ በየእህል አውድማ ላይ ለዝሙት አዳሪ የሚከፈለውን ደሞዝ ወደኸዋል።+ 
 2  ሆኖም የእህል አውድማውና የወይን መጭመቂያው አይመግባቸውም፤አዲሱም የወይን ጠጅ ይቋረጥባቸዋል።+ 
 3  በይሖዋ ምድር ላይ አይኖሩም፤+ይልቁንም ኤፍሬም ወደ ግብፅ ይመለሳል፤በአሦርም የረከሰ ነገር ይበላሉ።+ 
 4  ከእንግዲህ ለይሖዋ የወይን ጠጅ መባ አያፈሱም፤+መሥዋዕታቸውም አያስደስተውም።+ እንደ እዝን እንጀራ ናቸው፤የሚበሉትም ሁሉ ራሳቸውን ያረክሳሉ። ምግባቸው ለራሳቸው ብቻ* ነውና፤ወደ ይሖዋ ቤት አይገባም። 
 5  የምትሰበሰቡበትና* ለይሖዋ በዓል የምታከብሩበት ቀን ሲደርስምን ታደርጉ ይሆን? 
 6  እነሆ፣ ምድሪቱ በመውደሟ ለመሸሽ ይገደዳሉ።+ ግብፅ ትሰበስባቸዋለች፤+ ሜምፊስ ደግሞ ትቀብራቸዋለች።+ ከብር የተሠሩ ውድ ንብረቶቻቸውን ሳማ ይወርሰዋል፤በድንኳኖቻቸውም ውስጥ እሾሃማ ቁጥቋጦ ይበቅላል። 
 7  ምርመራ የሚካሄድበት ጊዜ ይመጣል፤+የበቀል ቀን ይመጣል፤እስራኤልም ይህን ይወቅ! የእነሱ ነቢይ ሞኝ፣ በመንፈስ የሚናገረውም ሰው እንደ እብድ ይሆናል፤ምክንያቱም በደልህ ብዙ ነው፤ በአንተም ላይ የሚደርሰው ጥላቻ በዝቷል።” 
 8  የኤፍሬም ጠባቂ+ ከአምላኬ ጋር ነበር።+ አሁን ግን የነቢያቱ+ መንገዶች ሁሉ እንደ ወፍ አዳኝ ወጥመዶች ናቸው፤በአምላኩ ቤት ጠላትነት አለ። 
 9  በጊብዓ ዘመን እንደነበረው፣ ጥፋት በሚያስከትሉ ነገሮች ተዘፍቀዋል።+ እሱ በደላቸውን ያስባል፤ በሠሩትም ኃጢአት የተነሳ ይቀጣቸዋል።+ 
10  “እስራኤልን በምድረ በዳ እንዳለ ወይን ሆኖ አገኘሁት።+ አባቶቻችሁን ለመጀመሪያ ጊዜ ባፈራ የበለስ ዛፍ ላይ እንደ ጎመራ የበለስ ፍሬ ሆነው አየኋቸው። ሆኖም ወደ ፌጎር ባአል ሄዱ፤+ለአሳፋሪውም ነገር* ራሳቸውን አሳልፈው ሰጡ፤+እንደወደዱትም ነገር አስጸያፊዎች ሆኑ። 
11  የኤፍሬም ክብር እንደ ወፍ በሮ ይጠፋል፤መውለድ፣ ማርገዝም ሆነ መፀነስ የለም።+ 
12  ልጆች ቢያሳድጉም እንኳአንድም ሰው እስከማይቀር ድረስ የወላድ መሃን አደርጋቸዋለሁ፤+አዎ፣ ከእነሱ በራቅኩ ጊዜ ወዮላቸው!+ 
13  በግጦሽ ስፍራ የተተከለው ኤፍሬም ለእኔ እንደ ጢሮስ ነበር፤+አሁን ግን ኤፍሬም ልጆቹን ለእርድ አሳልፎ ይሰጣል።” 
14  ይሖዋ ሆይ፣ ልትሰጣቸው የሚገባውን ስጣቸው፤የሚጨነግፍ ማህፀንና የደረቁ* ጡቶች ስጣቸው። 
15  “ክፉ ድርጊታቸውን ሁሉ በጊልጋል ፈጸሙ፤+ እኔም በዚያ ጠላኋቸው። በሠሩት ክፉ ድርጊት የተነሳ ከቤቴ አባርራቸዋለሁ።+ ከእንግዲህ ወዲያ ፍቅሬን እነፍጋቸዋለሁ፤+አለቆቻቸው ሁሉ እልኸኞች ናቸው። 
16  ኤፍሬም ጉዳት ይደርስበታል።+ ሥራቸው ይደርቃል፤ አንዳችም ፍሬ አያፈሩም። ቢወልዱ እንኳ የሚወዷቸውን ልጆቻቸውን እገድላለሁ።” 
17  እሱን ስላልሰሙት+አምላኬ ይተዋቸዋል፤በብሔራትም መካከል ተንከራታች ይሆናሉ።+
