28  ጎልታ ለምትታየው* ለኤፍሬም+ ሰካራሞች አክሊል* ወዮላት!ይህች የምታምር ጌጥ በወይን ጠጅ የተሸነፉ ሰዎች በሚኖሩበትለም ሸለቆ አናት ላይ የምትገኝ የምትጠወልግ አበባ ናት። 
 2  እነሆ፣ ይሖዋ ጠንካራና ብርቱ የሆነውን ይልካል። እሱም እንደ ነጎድጓዳማ የበረዶ ውሽንፍር፣ እንደ አጥፊ አውሎ ነፋስ፣ኃይለኛ ጎርፍ እንደሚያስከትል ነጎድጓዳማ ውሽንፍርበኃይል አሽቀንጥሮ ወደ ምድር ይጥላታል። 
 3  ጎልተው የሚታዩት* የኤፍሬም ሰካራሞች ያደረጓቸው አክሊሎችበእግር ይረገጣሉ።+ 
 4  ለም በሆነው ሸለቆ አናት ላይ የምትገኘውናየምታምር ጌጥ የሆነችው የምትጠወልግ አበባከበጋ በፊት፣ በመጀመሪያው ወቅት እንደምትበስል በለስ ትሆናለች። ሰውም ባያት ጊዜ ቀጥፎ ወዲያውኑ ይውጣታል። 
5  በዚያ ቀን የሠራዊት ጌታ ይሖዋ ከሕዝቡ መካከል ለተረፉት ሰዎች የሚያምር አክሊልና ውብ የአበባ ጉንጉን ይሆናል።+
6  በፍርድ ወንበር ለተቀመጠውም የፍትሕ መንፈስ፣ የከተማዋ በር ላይ የሚሰነዘረውን ጥቃት ለሚመክቱም የብርታት ምንጭ ይሆናል።+ 
 7  እነዚህም ከወይን ጠጅ የተነሳ መንገድ ይስታሉ፤ከሚያሰክር መጠጥ የተነሳም ይንገዳገዳሉ። ካህኑና ነቢዩ ከጠጡት መጠጥ የተነሳ መንገድ ይስታሉ፤ከወይን ጠጅ የተነሳ ግራ ይጋባሉ፤ከሚያሰክር መጠጥ የተነሳም ይንገዳገዳሉ፤የሚያዩት ራእይ መንገድ ያስታቸዋል፤ፍርድ ሲሰጡም ይሳሳታሉ።+ 
 8  ገበታቸው ሁሉ በሚያስጸይፍ ትውከት ተሞልቷል፤ያልተበላሸ ቦታም የለም። 
 9  እነሱም እንዲህ ይላሉ፦ “እውቀትን የሚያካፍለው ለማን ነው?መልእክቱንስ የሚያስረዳው ለማን ነው? ገና ወተት ለተዉ፣ጡትም ለጣሉ ሕፃናት ነው? 
10  ‘በትእዛዝ ላይ ትእዛዝ፣ በትእዛዝ ላይ ትእዛዝ፣በሥርዓት ላይ ሥርዓት፣ በሥርዓት ላይ ሥርዓት፣*+እዚህ ጥቂት፣ እዚያ ጥቂት’ ነውና።” 
11  ስለዚህ በሚንተባተቡ ሰዎች አንደበትና በባዕድ ቋንቋ ለዚህ ሕዝብ ይናገራል።+
12  በአንድ ወቅት “ይህ የእረፍት ቦታ ነው። የዛለው እንዲያርፍ አድርጉ፤ ይህ የእፎይታ ቦታ ነው” ብሏቸው ነበር፤ እነሱ ግን ለመስማት ፈቃደኞች አልሆኑም።+
13  የይሖዋም ቃል ለእነሱ “በትእዛዝ ላይ ትእዛዝ፣ በትእዛዝ ላይ ትእዛዝ፣በሥርዓት ላይ ሥርዓት፣ በሥርዓት ላይ ሥርዓት፣*+እዚህ ጥቂት፣ እዚያ ጥቂት” ይሆንባቸዋል፤ በመሆኑም ሲሄዱ፣ተሰናክለው ወደ ኋላ ይወድቃሉ፤ደግሞም ይሰበራሉ፣ ይጠመዳሉ እንዲሁም ይያዛሉ።+ 
14  ስለዚህ እናንተ ጉረኞች፣በኢየሩሳሌም የሚኖረው ሕዝብ ገዢዎች፣ የይሖዋን ቃል ስሙ፦
15  እናንተ እንዲህ ብላችኋልና፦ “ከሞት ጋር ቃል ኪዳን ገብተናል፤+ከመቃብርም * ጋር ስምምነት አድርገናል።* በድንገት የሚያጥለቀልቅ ጎርፍ ሲያልፍእኛን አይነካንም፤ውሸትን መጠጊያችን አድርገናልና፤በሐሰትም ውስጥ ተደብቀናል።”+ 
16  ስለዚህ ሉዓላዊው ጌታ ይሖዋ እንዲህ ይላል፦ “እነሆ፣ በጽዮን የመሠረት ድንጋይ ይኸውም የተፈተነ ድንጋይ፣+አስተማማኝ መሠረት+ ሆኖ የተጣለ ክቡር የማዕዘን ድንጋይ+ አኖራለሁ። በእሱ የሚያምን አይደናገጥም።+ 
17  እኔም ፍትሕን የመለኪያ ገመድ፣+ጽድቅንም ውኃ ልክ* አደርጋለሁ።+ የውሸት መጠጊያውን፣ በረዶ ጠራርጎ ይወስደዋል፤ውኃዎቹም መደበቂያ ቦታውን ያጥለቀልቁታል። 
18  ከሞት ጋር የገባችሁት ቃል ኪዳን ይፈርሳል፤ከመቃብርም * ጋር ያደረጋችሁት ስምምነት አይጸናም።+ በድንገት የሚያጥለቀልቀው ጎርፍ ሲያልፍድምጥማጣችሁን ያጠፋል። 
19  ጎርፉ ባለፈ ቁጥርጠራርጎ ይወስዳችኋል፤+በየማለዳው እንዲሁምበቀንና በሌሊት ያልፋልና። የተነገረውን ነገር እንዲረዱ የሚያደርገው ሽብር ብቻ ነው።”* 
20  እግር ተዘርግቶ እንዳይተኛ አልጋው አጭር ነውና፤ተሸፋፍኖም እንዳይተኛ ጨርቁ በጣም ጠባብ ነው። 
21  ይሖዋ ተግባሩን ይኸውም እንግዳ የሆነ ተግባሩን ያከናውን ዘንድእንዲሁም ሥራውን ይኸውም ያልተለመደ ሥራውን ይሠራ ዘንድ+በጰራጺም ተራራ እንዳደረገው ይነሳልና፤በገባኦን አቅራቢያ ባለው ሸለቆ* እንዳደረገውም ራሱን ያነሳሳል።+ 
22  እንግዲህ ፌዘኞች አትሁኑ፤+አለዚያ እስራቱ ይበልጥ ይጠብቅባችኋል፤ሉዓላዊው ጌታ፣ የሠራዊት ጌታ ይሖዋአገሪቱን በሙሉ* ለማጥፋት ያስተላለፈውን ፍርድ ሰምቻለሁና።+ 
23  ጆሯችሁን አዘንብሉ፤ ድምፄንም ስሙ፤ለምናገረው ነገር ትኩረት ስጡ፤ በጥሞናም አዳምጡ። 
24  ገበሬ ዘር ከመዝራቱ በፊት ቀኑን ሙሉ ሲያርስ ይውላል? ደግሞስ ጓሉን ሲከሰክስና መሬቱን ሲያለሰልስ ይከርማል?+ 
25  ከዚህ ይልቅ መሬቱን ከደለደለ በኋላጥቁር አዝሙድና ከሙን አይዘራም?ስንዴውን፣ ማሽላውንና ገብሱንስ በቦታ በቦታቸው አይዘራም?ደግሞስ አጃውን+ ዳር ላይ አይዘራም? 
26  አምላክ ሰውን በትክክለኛው መንገድ ያስተምረዋል፤*ደግሞም ይመራዋል።+ 
27  ጥቁር አዝሙድ በማሄጃ*+ አይወቃም፤በከሙንም ላይ የመውቂያ መንኮራኩር* እንዲሄድ አይደረግም። ጥቁር አዝሙድ በበትር፣ከሙንም በዘንግ ይወቃል። 
28  ሰው የዳቦ እህል እንዲደቅ ያደርጋል? በጭራሽ፤ እስኪደቅ ድረስ አይወቃውም፤+በፈረሶቹ የሚጎተተውን የመውቂያ መንኮራኩር በሚያስኬድበት ጊዜ፣እህሉን አያደቀውም።+ 
29  ይህም የተገኘው፣ አስደናቂ ምክር* ካለውናታላላቅ ሥራዎችን ካከናወነው*ከሠራዊት ጌታ ከይሖዋ ነው።+
