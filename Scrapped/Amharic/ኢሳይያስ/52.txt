52  ጽዮን ሆይ፣+ ተነሺ! ተነሺ! ብርታትን ልበሺ!+ ቅድስቲቱ ከተማ ኢየሩሳሌም ሆይ፣ የሚያምሩ ልብሶችሽን ልበሺ!+ ከእንግዲህ ወዲህ ያልተገረዘና ርኩስ የሆነ ወደ አንቺ አይገባምና።+ 
 2  ኢየሩሳሌም ሆይ፣ አቧራሽን አራግፊ፤ ተነስተሽ ቦታሽን ያዢ። ምርኮኛ የሆንሽው የጽዮን ሴት ልጅ ሆይ፣ አንገትሽ ላይ ያለውን ማሰሪያ ፍቺ።+ 
 3  ይሖዋ እንዲህ ይላልና፦ “ያለዋጋ ተሸጣችሁ ነበር፤+ያለገንዘብም ትቤዣላችሁ።”+ 
 4  ሉዓላዊው ጌታ ይሖዋ እንዲህ ይላልና፦ “በመጀመሪያ ሕዝቤ ባዕድ ሆኖ ለመኖር ወደ ግብፅ ወረደ፤+ከዚያም አሦር ያላንዳች ምክንያት በጭቆና ገዛው።” 
 5  “ታዲያ እዚህ ምን ማድረግ ይኖርብኛል?” ይላል ይሖዋ። “ሕዝቤ የተወሰደው ያለዋጋ ነውና። የሚገዟቸው በድል አድራጊነት ጉራ ይነዛሉ”+ ይላል ይሖዋ፤“ስሜንም ቀኑን ሙሉ ያለማቋረጥ ያቃልላሉ።+ 
 6  በዚህ ምክንያት ሕዝቤ ስሜን ያውቃል፤+በዚህም የተነሳ የተናገርኩት እኔ እንደሆንኩ በዚያ ቀን ያውቃሉ። እነሆ፣ እኔ ነኝ!” 
 7  ምሥራች ይዞ የሚመጣ፣+ሰላምን የሚያውጅ፣+የተሻለ ነገር እንደሚመጣ ምሥራች የሚያበስር፣መዳንን የሚያውጅ፣ጽዮንንም “አምላክሽ ነግሦአል!”+ የሚል በተራሮች ላይ እግሮቹ እንዴት ያማሩ ናቸው! 
 8  ስሚ! ጠባቂዎችሽ ድምፃቸውን ከፍ ያደርጋሉ። በአንድነት ሆነው እልል ይላሉ፤ይሖዋ ጽዮንን መልሶ ሲሰበስብ በግልጽ* ያያሉና። 
 9  እናንተ የኢየሩሳሌም ፍርስራሾች፣ ደስ ይበላችሁ፤ በአንድነትም እልል በሉ፤+ይሖዋ ሕዝቡን አጽናንቷልና፤+ ኢየሩሳሌምንም ተቤዥቷል።+ 
10  ይሖዋ በብሔራት ሁሉ ፊት ቅዱስ ክንዱን ገልጧል፤+የምድር ዳርቻዎችም ሁሉ የአምላካችንን የማዳን ሥራዎች* ያያሉ።+ 
11  እናንተ የይሖዋን ዕቃ የምትሸከሙ፣+ ገለል በሉ፣ ገለል በሉ፤ ከዚያ ውጡ፤+ ማንኛውንም ርኩስ ነገር አትንኩ!+ከመካከሏ ውጡ፤+ ንጽሕናችሁን ጠብቁ። 
12  ተደናግጣችሁ አትወጡም፤ሸሽታችሁም አትሄዱም፤ይሖዋ በፊታችሁ ይሄዳልና፤+የእስራኤል አምላክም ደጀን ይሆናችኋል።+ 
13  እነሆ፣ አገልጋዬ+ ማንኛውንም ነገር የሚያከናውነው በጥልቅ ማስተዋል ነው። ላቅ ያለ ቦታ ይሰጠዋል፤ከፍ ከፍ ይላል፤ እጅግም ይከበራል።+ 
14  ብዙዎች በመገረም ትኩር ብለው እንዳዩት ሁሉ፣(መልኩ ከማንኛውም ሰው የባሰ፣ግርማ የተላበሰ ቁመናውም ከሰው ልጆች ሁሉ ይልቅ ተጎሳቁሎ ነበር)
15  እሱም ብዙ ብሔራትን+ ያስደንቃል። ነገሥታት በእሱ ፊት አፋቸውን ይዘጋሉ፤*+ምክንያቱም ያልተነገራቸውን ያያሉ፤ወዳልሰሙትም ነገር ትኩረታቸውን ያዞራሉ።+
