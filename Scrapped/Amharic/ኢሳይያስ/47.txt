47  አንቺ ድንግል የባቢሎን ሴት ልጅ ሆይ፣+ወርደሽ አፈር ላይ ተቀመጪ። አንቺ የከለዳውያን ሴት ልጅ ሆይ፣ዙፋን በሌለበት መሬት ላይ ተቀመጪ፤+ከእንግዲህ ሰዎች ቅምጥልና ሞልቃቃ ብለው አይጠሩሽምና። 
 2  ወፍጮ ወስደሽ እህል ፍጪ። መሸፋፈኛሽን አንሺ። ቀሚስሽን አውልቂ፤ ባትሽን ግለጪ። ወንዞቹን ተሻገሪ። 
 3  እርቃንሽ ይገለጣል። ኀፍረትሽም ይታያል። እኔ የበቀል እርምጃ እወስዳለሁ፤+ ማንም ሰው ሊያግደኝ አይችልም።* 
 4  “እኛን የሚቤዠንየእስራኤል ቅዱስ ነው፤+ስሙም የሠራዊት ጌታ ይሖዋ ነው።” 
 5  አንቺ የከለዳውያን ሴት ልጅ ሆይ፣በዚያ ዝም ብለሽ ተቀመጪ፤ ወደ ጨለማም ግቢ፤+ከእንግዲህ የመንግሥታት እመቤት* ብለው አይጠሩሽም።+ 
 6  ሕዝቤን ተቆጣሁ።+ ርስቴን አረከስኩ፤+አሳልፌም በእጅሽ ሰጠኋቸው።+ አንቺ ግን ምሕረት አላሳየሻቸውም።+ በሽማግሌው ላይ እንኳ ሳይቀር ከባድ ቀንበር ጫንሽ።+ 
 7  አንቺም “ሁልጊዜ ብሎም ለዘላለም እመቤት* እሆናለሁ” አልሽ።+ እነዚህን ነገሮች ልብ አላልሽም፤ነገሩ ምን ፍጻሜ እንደሚኖረው አላሰብሽም። 
 8  በመሆኑም አንቺ ለሥጋዊ ደስታ ያደርሽ፣+ተማምነሽ የተቀመጥሽና በልብሽ “እኔ ነኝ፤ ከእኔም በቀር ሌላ የለም።+ መበለት አልሆንም። በምንም ዓይነት የወላድ መሃን አልሆንም” የምትዪ ሴት ሆይ፣+ ይህን ስሚ። 
 9  ሆኖም እነዚህ ሁለት ነገሮች ይኸውም የወላድ መሃንነትና መበለትነት በአንድ ቀን በድንገት ይደርሱብሻል።+ በመተት ስለተሞላሽና ታላቅ ኃይል ባለው ድግምት ስለተዘፈቅሽ*+እነዚህ ነገሮች ሁሉ በአንቺ ላይ ይደርሳሉ።+ 
10  አንቺ በክፋትሽ ታምነሻል። “ማንም አያየኝም” ብለሻል። ያሳቱሽ ጥበብሽና እውቀትሽ ናቸው፤በልብሽም “እኔ ነኝ፤ ከእኔም በቀር ሌላ የለም” ትያለሽ። 
11  ሆኖም ጥፋት ይመጣብሻል፤ደግሞም ከዚህ ሊያስጥልሽ የሚችል ድግምት የለሽም።* መከራ ይደርስብሻል፤ ልታስወግጂውም አትችዪም። አይተሽው የማታውቂው ጥፋት በድንገት ይደርስብሻል።+ 
12  እንግዲያው ከልጅነትሽ ጀምሮ ስትደክሚበት የነበረውንድግምት ሁሉና ብዛት ያለው የጥንቆላ ድርጊት+ መፈጸምሽን ቀጥዪ። ምናልባት ይጠቅምሽ ይሆናል፤ሰዎችን ለማሸበር ይረዳሽ ይሆናል። 
13  በመካሪዎችሽ ብዛት እጅግ ተዳክመሻል። በሰማያት ያሉ ነገሮችን የሚያመልኩ፣* ከዋክብትን በትኩረት የሚመለከቱ፣+አዲስ ጨረቃም ስትወጣበአንቺ ላይ ስለሚመጣው ነገር የሚተነብዩ ሰዎች፣እስቲ አሁን ተነስተው ያድኑሽ። 
14  እነሆ፣ እነሱ እንደ ገለባ ናቸው። እሳት ያቃጥላቸዋል። ራሳቸውን* ከነበልባሉ ኃይል ማዳን አይችሉም። ይህ ሰዎች የሚሞቁት ፍምም ሆነበፊቱ ተቀምጠው የሚሞቁት እሳት አይደለም። 
15  ከልጅነትሽ ጀምሮ አብረሻቸው ስትደክሚ የነበሩትድግምተኞች እንዲሁ ይሆኑብሻል። እያንዳንዳቸው የመረጡትን አቅጣጫ ተከትለው ይባዝናሉ።* አንቺን የሚያድን አይኖርም።+
