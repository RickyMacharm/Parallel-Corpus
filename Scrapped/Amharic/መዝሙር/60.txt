60  አምላክ ሆይ፣ ገሸሽ አድርገኸናል፤ መከላከያዎቻችንን ጥሰህ አልፈሃል።+ ተቆጥተኸናል፤ አሁን ግን መልሰህ ተቀበለን! 
 2  ምድርን አናወጥካት፤ ሰነጣጠቅካት። እየፈራረሰች ነውና ስንጥቆቿን ጠግን። 
 3  ሕዝብህ መከራ እንዲደርስበት አደረግክ። የወይን ጠጅ እንድንጠጣና እንድንንገዳገድ አደረግከን።+ 
 4  አንተን የሚፈሩ ከቀስት መሸሽና ማምለጥ እንዲችሉምልክት አቁምላቸው።* (ሴላ) 
 5  የምትወዳቸው ሰዎች እንዲድኑበቀኝ እጅህ ታደገን፤ ደግሞም መልስ ስጠን።+ 
 6  አምላክ በቅድስናው* እንዲህ ብሏል፦ “ሐሴት አደርጋለሁ፤ ሴኬምን ርስት አድርጌ እሰጣለሁ፤+የሱኮትንም ሸለቆ* አከፋፍላለሁ።+ 
 7  ጊልያድም ሆነ ምናሴ የእኔ ናቸው፤+ኤፍሬምም የራስ ቁሬ ነው፤*ይሁዳ በትረ መንግሥቴ ነው።+ 
 8  ሞዓብ መታጠቢያ ገንዳዬ ነው።+ በኤዶም ላይ ጫማዬን እጥላለሁ።+ በፍልስጤም ላይ በድል አድራጊነት እጮኻለሁ።”+ 
 9  ወደተከበበችው* ከተማ ማን ይወስደኛል? እስከ ኤዶም ድረስ ማን ይመራኛል?+ 
10  አምላክ ሆይ፣ ገሸሽ ያደረግከን አንተ አይደለህም?አምላካችን ሆይ፣ ከሠራዊታችን ጋር አብረህ አትወጣም።+ 
11  ከጭንቅ እንድንገላገል እርዳን፤የሰው ማዳን ከንቱ ነውና።+ 
12  አምላክ ኃይል ይሰጠናል፤+ጠላቶቻችንንም ይረጋግጣቸዋል።+
