1  የአብድዩ* ራእይ፦ ሉዓላዊው ጌታ ይሖዋ ስለ ኤዶም እንዲህ ይላል፦+ “ከይሖዋ የመጣ አንድ መልእክት ሰምተናል፤በብሔራት መካከል አንድ መልእክተኛ ተልኳል፦ ‘ተነሱ፤ እሷን ለመውጋት እንዘጋጅ።’”+ 
 2  “እነሆ፣ በብሔራት መካከል ከቁብ የማትቆጠር አድርጌሃለሁ፤አንተ እጅግ ተንቀሃል።+ 
 3  አንተ በቋጥኝ መሸሸጊያ ውስጥ የምትኖር፣መኖሪያህን በከፍታ ቦታ ላይ ያደረግክ፣በልብህ ‘ማን ወደ ምድር ሊያወርደኝ ይችላል?’ የምትል፣የልብህ እብሪት አታሎሃል።+ 
 4  መኖሪያህን እንደ ንስር ከፍ ብታደርግ*ወይም ጎጆህን በከዋክብት መካከል ብትሠራ እንኳእኔ ከዚያ አወርድሃለሁ” ይላል ይሖዋ። 
 5  “ሌቦች ወደ አንተ ቢመጡ፣ ዘራፊዎች በሌሊት ቢገቡ(ታላቅ ጥፋት በደረሰብህ ነበር!)* የሚሰርቁት የሚፈልጉትን ያህል ብቻ አይደለም? ደግሞስ ወይን ለቃሚዎች ወደ አንተ ቢመጡጥቂት ቃርሚያ አያስቀሩም?+ 
 6  ኤሳው ምንኛ ተበረበረ! የተደበቀው ውድ ሀብቱ ምንኛ ተፈለገ! 
 7  እስከ ድንበሩ ድረስ እንድትሄድ አስገደዱህ። አጋሮችህ* ሁሉ አታለውሃል። ከአንተ ጋር ሰላማዊ ግንኙነት የነበራቸው ሰዎች አይለውብሃል። ከአንተ ጋር የሚበሉ ሰዎች ከሥርህ መረብ ይዘረጉብሃል፤አንተ ግን አታስተውለውም። 
 8  በዚያ ቀን” ይላል ይሖዋ፣“ጥበበኞችን ከኤዶም አላጠፋም?+ማስተዋልንስ ከኤሳው ተራራማ ምድር አላስወግድም? 
 9  ቴማን+ ሆይ፣ ተዋጊዎችሽ ይሸበራሉ፤+ምክንያቱም እያንዳንዳቸው ታርደው ከተራራማው የኤሳው ምድር ይወገዳሉ።+ 
10  በወንድምህ በያዕቆብ ላይ በተፈጸመው ግፍ የተነሳ+ኀፍረት ትከናነባለህ፤+ለዘላለምም ትጠፋለህ።+ 
11  ዳር ቆመህ ትመለከት በነበረበት ጊዜ፣እንግዶች ሠራዊቱን ማርከው በወሰዱበትና+የባዕድ አገር ሰዎች በበሩ ገብተው በኢየሩሳሌም ላይ ዕጣ በተጣጣሉበት ጊዜ፣+አንተም ልክ እንደ እነሱ አደረግክ። 
12  በወንድምህ ቀን ይኸውም ወንድምህ ክፉ ነገር በደረሰበት ቀን መፈንደቅ አይገባህም ነበር፤+የይሁዳ ሕዝብ በጠፋበት ቀን ሐሴት ማድረግ አልነበረብህም፤+ደግሞም በጭንቀታቸው ቀን በእብሪት መናገር አይገባህም ነበር። 
13  በጥፋታቸው ቀን ወደ ሕዝቤ በር መምጣት አልነበረብህም፤+በጥፋቱ ቀን በደረሰበት መከራ መፈንደቅ አይገባህም ነበር፤ደግሞም ጥፋት በደረሰበት ቀን ሀብቱን መውሰድ አልነበረብህም።+ 
14  የሚሸሹትን የይሁዳ ሰዎች ለመግደል መንታ መንገድ ላይ መቆም አይገባህም ነበር፤+በጭንቀቱም ቀን በሕይወት የተረፉትን አሳልፈህ መስጠት አልነበረብህም።+ 
15  ይሖዋ በብሔራት ሁሉ ላይ የሚነሳበት ቀን ቀርቧልና።+ አንተ በእሱ ላይ እንዳደረግከው በአንተም ላይ ይደረጋል።+ በሌሎች ላይ ያደረግከው ነገር በገዛ ራስህ ላይ ይመለሳል። 
16  እናንተ በቅዱሱ ተራራዬ ላይ እንደጠጣችሁ፣ልክ እንደዚሁ ብሔራት በሙሉ ዘወትር ይጠጣሉ።+ ይጠጣሉ፤ ደግሞም ይጨልጡታል፤ፈጽሞ እንዳልነበሩም ይሆናሉ። 
17  ያመለጡት ግን በጽዮን ተራራ ላይ ይሆናሉ፤+እሱም የተቀደሰ ይሆናል፤+የያዕቆብ ቤት ሰዎችም የራሳቸው የሆኑትን ነገሮች ይወርሳሉ።+ 
18  የያዕቆብ ቤት እሳት፣የዮሴፍም ቤት ነበልባል ይሆናል፤የኤሳው ቤት ደግሞ እንደ ገለባ ይሆናል፤እነሱም ያቃጥሏቸዋል፤ ይበሏቸዋልም፤ከኤሳውም ቤት የሚተርፍ አይኖርም፤+ይሖዋ ራሱ ተናግሯልና። 
19  እነሱ ኔጌብንና የኤሳውን ተራራማ ምድር፣+ሸፌላንና የፍልስጤምን ምድር ይወርሳሉ።+ የኤፍሬምን መሬትና የሰማርያን መሬት ይወርሳሉ፤+ቢንያምም ጊልያድን ይወርሳል። 
20  እስከ ሰራፕታ+ ድረስ ያለው የከነአናውያን ምድር፣ከዚህ የመከላከያ ግንብ* በግዞት የተወሰዱት ሰዎች+ ይኸውም የእስራኤል ሕዝብ ይዞታ ይሆናል። በሰፋራድ የነበሩት ከኢየሩሳሌም በግዞት የተወሰዱ ሰዎችም የኔጌብን ከተሞች ይወርሳሉ።+ 
21  ሕዝቡን የሚታደጉ ሰዎችም በኤሳው ተራራማ ምድር ላይ ለመፍረድ+ወደ ጽዮን ተራራ ይወጣሉ፤ንግሥናውም የይሖዋ ይሆናል።”+
