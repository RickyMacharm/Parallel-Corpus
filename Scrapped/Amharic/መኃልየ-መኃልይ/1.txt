1  ከመዝሙሮች ሁሉ የሚበልጠው የሰለሞን+ መዝሙር፦* 
 2  “በከንፈሩ መሳም ይሳመኝ፤የፍቅር መግለጫዎችህ ከወይን ጠጅ ይልቅ ደስ ያሰኛሉና።+ 
 3  የዘይትህ መዓዛ ደስ ይላል።+ ስምህ ጥሩ መዓዛ እንዳለው የሚፈስ ዘይት ነው።+ ቆነጃጅት የሚወዱህ ለዚህ ነው። 
 4  ይዘኸኝ ሂድ፤* አብረን እንሩጥ። ንጉሡ ወደ እልፍኞቹ አስገብቶኛል! በአንተ ደስ ይበለን፤ ሐሴትም እናድርግ። ከወይን ጠጅ ይልቅ የፍቅር መግለጫዎችህን እናወድስ።* አንተን መውደዳቸው* ተገቢ ነው። 
 5  የኢየሩሳሌም ሴቶች ልጆች ሆይ፣ እኔ ጥቁር ብሆንም ውብ ነኝ፤እንደ ቄዳር+ ድንኳኖች፣ እንደ ሰለሞን ድንኳኖችም+ ነኝ። 
 6  ጥቁር ስለሆንኩ ትኩር ብላችሁ አትዩኝ፤ፀሐይ ፊቴን አክስሎታልና። ወንድሞቼ በጣም ተቆጡኝ፤የወይን እርሻዎች ጠባቂ አደረጉኝ፤የገዛ ራሴን የወይን እርሻ ግን መጠበቅ አልቻልኩም። 
 7  “እጅግ የምወድህ* ፍቅረኛዬ፣መንጋህን የት እንደምታሰማራ፣+እኩለ ቀንም ላይ የት እንደምታሳርፍ ንገረኝ። በጓደኞችህ መንጎች መካከልበመሸፈኛ* ፊቷን ተሸፋፍና እንደምትቅበዘበዝ ሴት ለምን ልሁን?” 
 8  “አንቺ ከሴቶች ሁሉ እጅግ የተዋብሽ ሆይ፣ የማታውቂ ከሆነየመንጋውን ዱካ ተከትለሽ ሂጂ፤የፍየል ግልገሎችሽንም በእረኞቹ ድንኳኖች አጠገብ አሰማሪ።” 
 9  “ፍቅሬ ሆይ፣ የፈርዖንን ሠረገሎች በሚጎትቱ ፈረሶች መካከል እንዳለች ባዝራ* ውብ ነሽ።+ 
10  ጉንጮችሽ በማስዋቢያ ተውበዋል፤*አንገትሽም በጨሌ ሐብል አጊጧል። 
11  በብር ፈርጥ የተንቆጠቆጡየወርቅ ጌጦች* እንሠራልሻለን።” 
12  “ንጉሡ ክብ ጠረጴዛው ጋ ተቀምጦ ሳለየሽቶዬ*+ መዓዛ አካባቢውን አወደው። 
13  ውዴ ለእኔ ጥሩ መዓዛ እንዳለው በከረጢት ያለ ከርቤ+ ነው፤በጡቶቼ መካከል ያድራል። 
14  ውዴ በኤንገዲ+ የወይን እርሻዎች መካከልእጅብ ብሎ እንደበቀለ የሂና ተክል+ ነው።” 
15  “ፍቅሬ ሆይ፣ እነሆ፣ አንቺ ውብ ነሽ። እነሆ፣ አንቺ ውብ ነሽ። ዓይኖችሽ እንደ ርግብ+ ዓይኖች ናቸው።” 
16  “ውዴ ሆይ፣ እነሆ፣ አንተ ውብ* ነህ፤ ደግሞም ደስ ትላለህ።+ አልጋችን በለምለም ቅጠል መካከል ነው። 
17  የቤታችን* ተሸካሚዎች አርዘ ሊባኖሶች፣ጣሪያችንም የጥድ ዛፎች ናቸው።
