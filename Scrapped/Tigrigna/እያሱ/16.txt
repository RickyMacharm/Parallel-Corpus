16  ንደቂ ዮሴፍ+ ዝበጽሖም ዕጫ፡+ ካብ ዮርዳኖስ ናይ ያሪኮ ናብቲ ብምብራቕ ያሪኮ ዘሎ ማያት፡ ካብ ያሪኮ ናብ ኣኽራን ቤት-ኤል ዜደይብ በረኻ እዩ።+
2  ካብ ቤት-ኤል ናይ ሉዝ ወጺኡ ኸኣ፡ ክሳብ እታ ኣብ ዶብ ኣርካውያን ዘላ ዓጣሮት ሓለፈ፣
3  ናብ ምዕራብ ናብ ዶብ ያፍለጣውያን ድማ፡ ክሳብ ዶብ ታሕተዋይ ቤት-ሖሮንን+ ጌዘርን+ ወረደ፡ ኣብ ባሕሪ ኸኣ ኣብቅዐ። 
4  ደቂ ዮሴፍ፡+ ምናሴን ኤፍሬምን፡ ድማ ርስቶም ወሰዱ።+
5  ዶብ ደቂ ኤፍሬም ከከም ዓሌቶም ከኣ እዚ እዩ፦ ዶብ ርስቶም፡ ብምብራቕ ዓጣሮት-ኣዳር+ ክሳብ ላዕለዋይ ቤት-ሖሮን+ እዩ፣
6  እቲ ዶብ ድማ ናብ ባሕሪ ወጸ። ሚክመታት+ ኣብ ሰሜን ነበረት፣ እቲ ዶብ ናብ ምብራቕ ናብ ታኣናት-ሺሎ ዞይሩ ኸኣ፡ ናብ ምብራቕ ናብ ያኖኣ ሓለፈ።
7  ካብ ያኖኣ ድማ ናብ ዓጣሮትን ናዓራን ወሪዱ፡ ናብ ያሪኮ+ በጺሑ፡ ናብ ዮርዳኖስ ወጸ።
8  እቲ ዶብ ካብ ታጱኣ+ ናብ ምዕራብ ናብ ርባ ቃና ኸይዱ፡ ኣብ ባሕሪ ኣብቅዐ።+ ርስቲ ነገድ ኤፍሬም ከከም ዓሌቶም እዚ እዩ፣
9  ደቂ ኤፍሬም ኣብ ማእከል ርስቲ ምናሴ እተኸብባ ኸተማታት፡ ኵለን እተን ከተማታትን ሰፈራተንን እውን ነበራኦም።+ 
10  ንሳቶም ግና ነቶም ኣብ ጌዘር+ ዚቕመጡ ዝነበሩ ከነኣናውያን ኣይሰጐጕዎምን፣ እቶም ከነኣናውያን ድማ ክሳዕ እዛ መዓልቲ እዚኣ ኣብ መንጎ ኤፍሬም ይቕመጡ ኣለዉ፡+ ብግዲ ዚሽቅሉ ኸኣ ኰኑ።+
