15  ንነገድ ይሁዳ ኸከም ዓሌቶም ዝበጽሖም ዕጫ፡+ ክሳብ ዶብ ኤዶም፡+ በረኻ ጺን፡ ክሳብ ደቡባዊ ወሰን ነጌብ እዩ።
2  ደቡባዊ ዶቦም ካብ ወሰን ባሕሪ ጨው፡*+ ካብቲ ናብ ደቡብ ዜብል ልሳን ባሕሪ እዩ።
3  ናብ ደቡብ ናብ ዓቐበት ዓቅራቢም+ ወጺኡ፡ ንጺን ሓሊፉ፡ ካብ ደቡብ ናብ ቃዴስ-ባርኔዓ+ ደዪቡ፡ ንሔጽሮን ሓሊፉ፡ ናብ ኣዳር ደዪቡ፡ ናብ ቃርቃዓ ኣቢሉ ዞረ።
4  ንዓጽሞን+ ሓሊፉ ድማ ናብ ርባ* ግብጺ+ ወጸ፣ እቲ ዶብ ከኣ ኣብ ባሕሪ* ኣብቅዐ። ደቡባዊ ዶቦም እዚ እዩ። 
5  እቲ ምብራቓዊ ዶብ ድማ ባሕሪ ጨው* ክሳብ ጫፍ ዮርዳኖስ እዩ፣ እቲ ኣብ ሰሜናዊ መኣዝን ዚርከብ ዶብ ከኣ፡ ኣብ ልሳን ባሕሪ፡ ኣብ ጫፍ ዮርዳኖስ እዩ።+
6  እቲ ዶብ ድማ ናብ ቤት-ሖግላ+ ደዪቡ፡ ብሰሜን ቤት-ዓራባ+ ሓለፈ፣ እቲ ዶብ ከኣ ናብ እምኒ ቦሃን+ ወዲ ሮቤል ደየበ።
7  እቲ ዶብ ድማ ናብታ ኣብ ስንጭሮ* ዓኮር+ ዘላ ደቢር ደዪቡ፡ ናብ ሰሜን ኣቢሉ ናብታ ኣብ መንጽር እቲ ብደቡብ ርባ ዚርከብ ዓቐበት ኣዱሚም ዘላ ጊልጋል+ ዞረ፣ እቲ ዶብ ከኣ ንዔን-ሸመሽ+ ሓሊፉ፡ ኣብ ዔን-ሮጌል+ ኣብቅዐ።
8  እቲ ዶብ ከኣ ናብ ስንጭሮ ወዲ ሂኖም፡+ ናብቲ ኣብ ደቡብ ዘሎ ዓቐበት ይቡሳውያን፡+ ንሳ ድማ የሩሳሌም፡+ ደየበ፣ እቲ ዶብ ከኣ ናብ ርእሲ እቲ ኣብ መንጽር ስንጭሮ ሂኖም ብምዕራብ፡ ኣብ ወሰን ስንጭሮ* ረፋይም ድማ ብሰሜን ዘሎ ኸረን ደየበ።
9  እቲ ዶብ ከኣ ካብ ርእሲ እቲ ኸረን ናብ ዓይኒ ማይ ነፍቶኣ+ ተሓንጸጸ፡ ናብ ከተማታት ከረን ዔፍሮን ድማ ወጸ፣ እቲ ዶብ ከኣ ናብ በዓላ፡ ንሳ ድማ ቂርያት-የዓሪም፡+ ተሓንጸጸ።
10  እቲ ዶብ ከኣ ካብ በዓላ ናብ ምዕራብ ናብ ከረን ሰዒር ዞይሩ፡ ናብ ሰሜናዊ ዓቐበት ከረን የዓሪም፡ ንሱ ድማ ክሳሎን፡ ሓለፈ፣ ናብ ቤት-ሸመሽ+ ወሪዱ ኸኣ፡ ናብ ቲምና+ ሓለፈ።
11  እቲ ዶብ ድማ ናብ ዓቐበት ዔቅሮን+ ናብ ሰሜን ወጸ፣ እቲ ዶብ ከኣ ናብ ሺክሮን ተሓንጸጸ፡ ናብ ከረን በዓላ ሓለፈ፡ ናብ ያብንኤል ድማ ወጸ፣ እቲ ዶብ ከኣ ኣብ ባሕሪ ኣብቅዐ። 
12  እቲ ምዕራባዊ ዶብ ድማ እቲ ዓብዪ ባሕርን*+ ገምገሙን እዩ። ዶብ ደቂ ይሁዳ በብዓሌቶም ብዙርያኡ እዚ እዩ። 
13  ንካሌብ+ ወዲ የፉነ ኸኣ፡ ከምቲ የሆዋ ንእያሱ ዝኣዘዞ፡ ኣብ መንጎ ደቂ ይሁዳ ግደ፡ ማለት ቂርያት-ኣርባዕ (ኣርባዕ ኣቦ ዓናቅ እዩ)፡ ንሳ ድማ ኬብሮን፡+ ሃቦ።
14  ካሌብ ከኣ ንሰለስቲኦም ደቂ ዓናቅ፡+ ማለት ሸሻይን ኣሒማንን ታልማይን+ ንዚብሃሉ ዘርኢ ዓናቅ፡ ካብኣ ሰጐጎም።
15  ካብኣ ድማ ንነበርቲ ደቢር+ ኪጻረር ደየበ። (ቅድሚኡ ስም ደቢር፡ ቂርያት-ሰፈር ነበረ።)
16  ካሌብ ከኣ፡ “ንቂርያት-ሰፈር ዚወቕዓን ዚሕዛን፡ ዓክሳ ጓለይ ሰበይቲ ኽትኰኖ ኽህቦ እየ” በለ።
17  ዖትኒኤል+ ወዲ ቄናዝ፡+ ሓው ካሌብ ድማ ሓዛ። ስለዚ፡ ዓክሳ+ ጓሉ ሰበይቲ ኽትኰኖ ሃቦ።
18  ንሳ ናብ ቤት ክትከይድ ከላ፡ ካብ ኣቦኣ ግራት ኪልምን ደፋፍኣቶ። ካብ ኣድጋ ድማ ወረደት።* ካሌብ ከኣ፡ “እንታይ ደሊኺ፧” ኢሉ ሓተታ።+
19  ንሳ ድማ፡ “በረኸት ግዳ ሃበኒ፣ ኣብ ደቡብሲ* ምድሪ ሂብካኒ ኢኻ፣ ጉሎት-ማይም* እውን ሃበኒ” በለቶ። ንሱ ድማ ላዕለዋይ ጉሎትን ታሕተዋይ ጉሎትን ሃባ። 
20  ርስቲ ነገድ ይሁዳ በብዓሌቶም እዚ እዩ። 
21  እተን ኣብ ወሰን ነገድ ይሁዳ፡ ብሸነኽ ዶብ ኤዶም+ ኣብ ደቡብ ዝነበራ ኸተማታት እዚኣተን እየን፦ ቃብጽኤል፡ ዔደር፡ ያጉር፡
22  ቂና፡ ዲሞና፡ ዓድዓዳ፡
23  ቀደሽ፡ ሓጾር፡ ዪትና፡
24  ዚፍ፡ ጤሌም፡ በዓሎት፡
25  ሓጾር-ሓዳታ፡ ቄሪዮት-ሔጽሮን፡ ንሳ ድማ ሓጾር፡
26  ኣማም፡ ሸማዕ፡ ሞላዳን፡+
27  ሓጻር-ጋዳ፡ ሔሽሞን፡ ቤት-ጰለጥ፡+
28  ሓጻር-ሹዓል፡ ብኤር-ሸባዕ፡+ ቢዝዮትያ፡
29  በዓላ፡ ዒዪም፡ ዔጸም፡
30  ኤልቶላድ፡ ኬሲል፡ ሖርማ፡+
31  ጺቅላግ፡+ ማድማና፡ ሳንሳና፡
32  ለባኦት፡ ሺልሂም፡ ዓዪን፡ ሪሞን+—ብድምር 29 ከተማ ምስ ሰፈራተን። 
33  ኣብ ሼፈላ+ እዚኣተን እየን፦ ኤሽታኦል፡ ጾርዓ፡+ ኣሽና፡
34  ዛኖኣ፡ ዔን-ጋኒም፡ ታጱኣ፡ ዔናም፡
35  ያርሙት፡ ዓዱላም፡+ ሶኮ፡ ዓዜቃ፡+
36  ሻዓራይም፡+ ዓዲታይም፡ ገደራን ገደሮታይምን* —14 ኸተማን ሰፈራተንን። 
37  ጽናን፡ ሓዳሻ፡ ሚግዳል-ጋድ፡
38  ዲልዓን፡ ሚጽጰ፡ ዮቅትኤል፡
39  ላኪሽ፡+ ቦጽቃት፡ ዔግሎን፡
40  ካቦን፡ ላሕማስ፡ ኪትሊሽ፡
41  ገደሮት፡ ቤት-ዳጎን፡ ናዓማ፡ ማቄዳ+—16 ኸተማን ሰፈራተንን። 
42  ሊብና፡+ ዔተር፡ ዓሻን፡+
43  ዪፍታሕ፡ ኣሽና፡ ንጺብ፡
44  ቅዒላ፡ ኣክዚብ፡ ማረሻ—ትሽዓተ ኸተማን ሰፈራተንን። 
45  ዔቅሮንን ዓድታታን ሰፈራታን፣
46  ካብ ዔቅሮን ናብ ምዕራብ፡ ኵለን እተን ኣብ ጥቓ ኣሽዶድ ዘለዋን ሰፈራተንን። 
47  ኣሽዶድን+ ዓድታታን ሰፈራታን፣ ጋዛን+ ዓድታታን ሰፈራታን ክሳብ ርባ ግብጽን እቲ ዓብዪ ባሕርን* ኣብ ከባቢኡ ዘሎ ዞባን።+ 
48  ኣብ ኣኽራን ድማ ሻሚር፡ ያቲር፡+ ሶኮ፡
49  ዳና፡ ቂርያት-ሳና፡ ንሳ ድማ ደቢር፡
50  ዓናብ፡ ኤሽትሞ፡+ ዓኒም፡
51  ጎሼን፡+ ሖሎን፡ ጊሎ+—11 ኸተማን ሰፈራተንን። 
52  ኣራብ፡ ዱማ፡ ኤሼዓን፡
53   ያኑም፡ ቤት-ታጱኣ፡ ኣፌቃ፡
54  ሑምታ፡ ቂርያት-ኣርባዕ፡ ንሳ ድማ ኬብሮን፡+ ጺዖር—ትሽዓተ ኸተማን ሰፈራተንን። 
55  ማዖን፡+ ቀርሜሎስ፡ ዚፍ፡+ ዩጣ፡
56  ይዝርኤል፡ ዮቅድዓም፡ ዛኖኣ፡
57   ቃዪን፡ ጊብዓ፡ ቲምና+—ዓሰርተ ኸተማን ሰፈራተንን። 
58  ሓልሑል፡ ቤት-ጹር፡ ገዶር፡
59  ማዓራት፡ ቤት-ዓኖት፡ ኤልትቆን—ሽዱሽተ ኸተማን ሰፈራተንን። 
60  ቂርያት-በዓል፡ ንሳ ድማ ቂርያት-የዓሪም፡+ ራባ—ክልተ ኸተማን ሰፈራተንን። 
61  ኣብ በረኻ፡ ቤት-ዓራባ፡+ ሚዲን፡ ስካካ፡
62  ኒብሻን፡ ከተማ ጨው፡ ዔን-ገዲ+—ሽዱሽተ ኸተማን ሰፈራተንን። 
63  ሰብ ይሁዳ ነቶም ኣብ የሩሳሌም ዚቕመጡ ዝነበሩ ይቡሳውያን+ ኪሰጕግዎም ኣይከኣሉን፣+ ስለዚ፡ ይቡሳውያን ክሳዕ እዛ መዓልቲ እዚኣ ምስ ሰብ ይሁዳ ኣብ የሩሳሌም ይቕመጡ ኣለዉ።
