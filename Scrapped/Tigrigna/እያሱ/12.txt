12  እቶም እስራኤላውያን ዝሰዓርዎም እሞ፡ ብሸነኽ ምብራቕ ዮርዳኖስ ዘላ ምድሮም፡ ካብ ስንጭሮ* ኣርኖን+ ክሳብ ከረን ሄርሞንን+ ንምብራቕ ዘሎ ዅሉ ዓራባን፡+ ርስቶም ክትከውን ዝወሰዱሎም ነገስታት እታ ምድሪ እዚኣቶም እዮም፦
2  እቲ ኣብ ሔስቦን ዚነብር ዝነበረ፡ ካብታ ኣብ ገምገም ስንጭሮ* ኣርኖን+ ዘላ ዓሮዔር፡+ ካብ ማእከል እቲ ስንጭሮን ፍርቂ ጊልዓድን ክሳብ እቲ ዶብ ዓሞናውያን ዝዀነ ስንጭሮ* ያቦቅ ከኣ ዝገዝአ ሲሆን+ ንጉስ ኣሞራውያን።
3  ኣብ ዓራባ ንሸነኽ ምብራቕ ክሳብ ባሕሪ ኪነረት፡*+ ንምብራቕ ብኣንፈት ቤት-የሺሞት ከኣ ክሳብ ባሕሪ ዓራባ፡ ማለት ባሕሪ ጨው፡* ንሸነኽ ደቡብ ድማ ኣብ ትሕቲ ቝልቍለት ጲስጋ+ እውን ይገዝእ ነበረ። 
4  ሃገር እቲ ሓደ ኻብቶም ተረፍ ረፋይም ዝነበረ፡+ ኣብ ዓሽታሮትን ኤድረይን ከኣ ዚነብር ዝነበረ ዖግ+ ንጉስ ባሳን እውን፣
5  ንሱ ድማ ኣብ ከረን ሄርሞንን ኣብ ሳልካን ኣብ ኵላ ባሳንን+ ክሳብ ዶብ ጌሹራውያንን ማዓካታውያንን፡+ ፍርቂ ጊልዓድ ከኣ ክሳብ ሃገር ሲሆን ንጉስ ሔስቦን+ ይገዝእ ነበረ። 
6  ሙሴ እቲ ጊልያ የሆዋን እስራኤላውያንን ድማ ሰዓርዎም፣+ ድሕሪኡ፡ ሙሴ እቲ ጊልያ የሆዋ ነታ ምድሮም፡ ንሮቤላውያንን ንጋዳውያንን ንፍርቂ ነገድ ምናሴን ርስቲ ኽትኰኖም ሃቦም።+ 
7  እቶም እያሱን እስራኤላውያንን ዝሰዓርዎም፡ ካብታ ኣብ ስንጭሮ ሊባኖስ+ ዘላ በዓል-ጋድ+ ክሳብ እቲ ናብ ሰዒር+ ዜደይብ ከረን ሓላቅ፡+ ብሸነኽ ምዕራብ ዮርዳኖስ ዝነበሩ ነገስታት እታ ምድሪ እዚኣቶም እዮም፦ (እያሱ ነታ ምድሮም፡ ንነገዳት እስራኤል በብግዲኦም ርስቲ ኽትኰኖም ሃቦም፣+
8  ንሳ ድማ ነቲ ኣኽራንን ሼፈላን ዓራባን ቍልቍለትን በረኻን ነጌብን+ ዘጠቓለለት ምድሪ ሔታውያንን ኣሞራውያንን+ ከነኣናውያንን ፈረዛውያንን ሒዋውያንን ይቡሳውያንን+ እያ።) 
 9  ንጉስ ያሪኮ፡+ ሓደ፣ ንጉስ እታ ኣብ ጥቓ ቤት-ኤል ዘላ ዓይ፡+ ሓደ፣
10  ንጉስ የሩሳሌም፡ ሓደ፣ ንጉስ ኬብሮን፡+ ሓደ፣
11  ንጉስ ያርሙት፡ ሓደ፣ ንጉስ ላኪሽ፡ ሓደ፣
12  ንጉስ ዔግሎን፡ ሓደ፣ ንጉስ ጌዘር፡+ ሓደ፣
13  ንጉስ ደቢር፡+ ሓደ፣ ንጉስ ጌደር፡ ሓደ፣
14  ንጉስ ሖርማ፡ ሓደ፣ ንጉስ ዓራድ፡ ሓደ፣
15  ንጉስ ሊብና፡+ ሓደ፣ ንጉስ ዓዱላም፡ ሓደ፣
16  ንጉስ ማቄዳ፡+ ሓደ፣ ንጉስ ቤት-ኤል፡+ ሓደ፣
17  ንጉስ ታጱኣ፡ ሓደ፣ ንጉስ ሔፈር፡ ሓደ፣
18  ንጉስ ኣፌቅ፡ ሓደ፣ ንጉስ ላሻሮን፡ ሓደ፣
19  ንጉስ ማዶን፡ ሓደ፣ ንጉስ ሓጾር፡+ ሓደ፣
20  ንጉስ ሺምሮን-ሜሮን፡ ሓደ፣ ንጉስ ኣክሻፍ፡ ሓደ፣
21  ንጉስ ታዓናክ፡ ሓደ፣ ንጉስ መጊዶ፡ ሓደ፣
22  ንጉስ ቀደሽ፡ ሓደ፣ ንጉስ ዮቅነዓም+ ኣብ ቀርሜሎስ፡ ሓደ፣
23  ንጉስ ዶር ኣብ ዓቐበት ዶር፡+ ሓደ፣ ንጉስ ጎይም ኣብ ጊልጋል፡ ሓደ፣
24  ንጉስ ቲርጻ፡ ሓደ፣ ብድምር 31 ነገስታት።
