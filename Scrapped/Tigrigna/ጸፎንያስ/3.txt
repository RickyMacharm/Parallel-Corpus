3  እታ ዓላዊትን ብክልትን ጨቋኒትን ከተማ ወይለኣ!+ 
 2  ድምጺ ኣይተኣዘዘትን፣+ ተግሳጽ ኣይተቐበለትን።+ ብየሆዋ ኣይተኣመነትን፣*+ ናብ ኣምላኻ ኣይቀረበትን።+ 
 3  መሳፍንታ ኣብ ውሽጣ ዚጓዝሙ ኣናብስ እዮም።+ ፈራዶኣ ብለይቲ ተዃሉ እዮም፣ክሳዕ ንግሆ ኸኣ ዚቝርጠም ዓጽሚ እኳ ኣይሓድጉን። 
 4  ነብያታ ስድታትን ጠላማትን ሰባት እዮም።+ ካህናታ ንቕዱስ የርክሱ፣+ነቲ ሕጊ ይዕምጽዎ።+ 
 5  የሆዋ ኣብ ማእከላ ጻድቕ እዩ፣+ ንሱ ኣይብድልን እዩ። ንግሆ ንግሆ፡ ከምቲ ዘይተርፍ ብርሃን፡ፍርድታቱ የፍልጥ።+ ዓማጺ ግና ሕፍረት ኣይፈልጥን።+ 
 6  “ኣነ ንኣህዛብ ኣጥፊአ፣ ግምብታት መኣዝኖም ባዲሙ ተሪፉ። ሓደ እኳ ኸይሓልፍሲ፡ ጐደናታቶም ኣባዲመ። ከተማታቶም ሰብ ዘይብለንን ነባሪ ዘይብለንን ዑናታት ኰይነን።+ 
 7  መንበሪኣ ምእንቲ ኸይጠፍእሲ፡+‘ብርግጽ ክትፈርህኒ፡ ተግሳጽ* እውን ክትቅበሊ ኢኺ’ ኢለ፣+—በዚ ዅሉስ ተሓታቲት ክገብራ* እየ። ንሳቶም ግና ብዝያዳ ኺበላሸዉ ደልዮም።+ 
 8  ‘ስለዚ፡ ንኣህዛብ ክእክቦም፡ ንመንግስትታት ክኣኻኽቦም፡ቍጥዓይን ኵሉ ዚነድድ ኵራይን ክኽዕወሎም+ ፍርደይ እዩ እሞ፡ክሳዕ እታ ኽዘምት* ዝትንስኣላ መዓልቲተጸበዩኒ’* ይብል የሆዋ፣+‘ብሓዊ ቕንኣተይሲ ብዘላ ምድሪ ኽትብላዕ እያ።+ 
 9  ሽዑስ፡ ኵላቶም ስም የሆዋ ምእንቲ ኺጽውዑ፡ብሓድነት* ድማ ምእንቲ ኼገልግልዎሲ፡+ንቛንቋ ህዝብታት ናብ ጽሩይ ቋንቋ ኽልውጦ እየ።’ 
10  ካብ ዞባ ኣፍላግ ኢትዮጵያ፡እቶም ዚልምኑኒ ፋሕ ዝበሉ ደቀይ፡ መባእ ኬምጽኡለይ እዮም።+ 
11  ሽዑ፡ ነቶም ዕቡያትን ምኩሓትን ካብ መንጎኺ ኸርሕቖም እየ፡ኣብ ቅዱስ ከረነይ ከኣ ደጊም ከቶ ዕብይቲ ኣይክትኰንን ኢኺ እሞ፡+በታ መዓልቲ እቲኣ፡ በቲ ኻባይ ዝዓሎኽዮ ዅሉ ግብርታትኪኣይክትሓፍርን ኢኺ።+ 
12  ኣብ ማእከልኪ ኺነብርሲ ትሑትን ምቕሉልን ህዝቢ ኽሓድግ እየ፣+ንሳቶም እውን ኣብ ስም የሆዋ ኺምዕቈቡ እዮም። 
13  እቶም ተረፍ እስራኤል+ ኣይኪዕምጹን እዮም፣+ኣይኪሕስዉን እዮም፡ ኣብ ኣፎም እውን መታለሊት ልሳን ኣይክትርከብን እያ፣ኪበልዑን በጥ ኪብሉን እዮም፣ ሓደ እኳ ኣይኬፍርሆምን እዩ።”+ 
14  ኣቲ ጓል ጽዮን፡ እልል በሊ! ኣታ እስራኤል፡ ብዓወት ጨድር!+ ኣቲ ጓል የሩሳሌም፡ ብዅሉ ልብኺ ተሓጐሲ፡ ባህ እውን ይበልኪ!+ 
15  የሆዋ ንፍርድታትኪ ኣርሒቕዎ እዩ።+ ንጸላኢኺ መሊስዎ እዩ።+ እቲ ንጉስ እስራኤል፡ የሆዋ፡ ኣብ ማእከልኪ እዩ።+ ደጊም መዓት ኣይክትፈርህን ኢኺ።+ 
16  በታ መዓልቲ እቲኣ፡ ንየሩሳሌም ከምዚ ኺብሃላ እዩ፦ “ኣቲ ጽዮን፡ ኣይትፍርሂ።+ ኣእዳውኪ ኣይተሓለላ። 
17  የሆዋ ኣምላኽኪ ኣብ ማእከልኪ እዩ።+ ከም ጅግና፡ ኬድሕነኪ እዩ። ብኣኺ ብዓብዪ ሓጐስ ኪፍሳህ እዩ።+ ብፍቕሩ ስቕ ኪብል* እዩ። ብኣኺ እልል እናበለ ኺሕጐስ እዩ። 
18  ነቶም ኣብ በዓላትኪ ስለ ዘይነበሩ ዚጕህዩ ኽእክቦም እየ፣+ጸርፋ ስለ ዝጾሩ እዮም ምሳኺ ዘይነበሩ።+ 
19  እንሆ፡ በቲ ግዜ እቲ ኣንጻር ኵሎም እቶም ዚጭቍኑኺ ስጕምቲ ኽወስድ እየ፣+ነታ እትሕንክስ ከድሕና፡+ነታ እተበተነት እውን ክእክባ እየ።+ ኣብ ኵሉ ምድሪ ሕፍረቶም፡ንውዳሰን ንስምን ክገብሮም እየ። 
20  ንምሩኻትኩም ኣብ ቅድሚ ኣዒንትኹም ምስ መለስክዎም፡+ኣብ መንጎ ዅሎም ህዝብታት ምድሪ ንስምን ንውዳሰን ክገብረኩም እየ እሞ፡+በቲ ግዜ እቲ፡ ከምጽኣኩም፡በቲ ግዜ እቲ፡ ክእክበኩም እየ” ይብል የሆዋ።
