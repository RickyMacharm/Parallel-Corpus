1  እቲ ብዘመን ዮስያስ+ ወዲ ኣሞን+ ንጉስ ይሁዳ፡ ናብ ጸፎንያስ* ወዲ ኩሺ ወዲ ገዳልያ ወዲ ኣማርያ ወዲ ህዝቅያስ ዝመጸ ቓል የሆዋ፦ 
 2  “ንዅሉ ኻብ ገጽ ምድሪ ጠሪሰ ክዅስትሮ እየ” ይብል የሆዋ።+ 
 3  “ንሰብን ንእንስሳን ክዅስትሮም እየ። ንኣዕዋፍ ሰማያትን ንዓሳ ባሕርን፡+ንመዐንቀፊታት*+ ድማ ምስቶም እኩያት ክዅስትሮም እየ፣ንሰብ ከኣ ካብ ገጽ ምድሪ ኸወግዶ እየ” ይብል የሆዋ። 
 4  “ኢደይ ኣብ ልዕሊ ይሁዳ፡ኣብ ልዕሊ ዅሎም ነበርቲ የሩሳሌም ክዝርግሕ፡ኵሉ ኣሰር በዓል፡+ ስም ካህናት ጓኖት ኣማልኽቲ ምስቶም ካህናት፡ካብዛ ቦታ እዚኣ ኽድምስስ እየ፣+
 5  ነቶም ኣብ ናሕስታት ንሰራዊት ሰማያት ዚሰግዱ፡+ነቶም ንማልካም ተኣማንነቶም እናመሓሉ+ንየሆዋ ዚሰግዱን ተኣማንነቶም ዚምሕሉን፡+
 6  ነቶም ንየሆዋ ኻብ ምስዓብ ዚምለሱ፡+ነቶም ንየሆዋ ዘይደልይዎን ዘይሓትትዎን ክድምስሶም እየ።”+ 
 7  መዓልቲ የሆዋ ቐሪባ እያ እሞ፡+ ኣብ ቅድሚ እቲ ልዑላዊ ጐይታ ዝዀነ የሆዋ ስቕ በሉ። የሆዋ መስዋእቲ ኣዳልዩ ኣሎ፣ ነቶም ዝዓደሞም ቀዲስዎም ኣሎ። 
 8  “በታ መዓልቲ መስዋእቲ የሆዋ፡ ንመሳፍንትንንደቂ ንጉስን+ ንዅሎም እቶም ክዳን ጓኖት ዚኽደኑን፡ ተሓተትቲ ኽገብሮም እየ። 
 9  በታ መዓልቲ እቲኣ፡ ንዅሎም እቶም ኣብ መድረኽ* ዚድይቡ፡ነቶም ንቤት ጐይታኦም ብዓመጻን ብምትላልን ዚመልኡ፡ ተሓተትቲ ኽገብሮም እየ። 
10  በታ መዓልቲ እቲኣ” ይብል የሆዋ፡“ካብ ኣፍ ደገ ዓሳ ደሃይ ኣውያት፡+ካብ ካልኣይ ክፋል እታ ኸተማ ድማ ዋይዋይታ፡+ካብቲ ዅርባታት ከኣ ዓብዪ ምስብባር ኪስማዕ እዩ። 
11  ኵሎም ነጋዶ ጸኒቶም፡ኵሎም እቶም ብሩር ዚመዝኑ ኸኣ ጠፊኦም* እዮም እሞ፡ኣቱም ነበርቲ መኽቴሽ፡* ዋይዋይ በሉ። 
12  ሽዑ፡ ኣነ ንየሩሳሌም ተጠንቂቐ ብመብራህቲ ኽጕርጕራ እየ፣ነቶም ብልቦም፡ ‘የሆዋ ጽቡቕ ኣይገብር፡ ክፉእ እውን ኣይገብር’ዚብሉ ሸለልተኛታት* ድማ ተሓተትቲ ኽገብሮም እየ።+ 
13  ሃብቶም ኪዝመት፡ ኣባይቶም ከኣ ኪባድም እዩ።+ ኣባይቲ ኺሃንጹ፡ ግናኸ ኣይኪነብሩለንን እዮም፣ኣታኽልቲ ወይኒ ድማ ኪተኽሉ፡ ግናኸ ፍሪኡ ኣይኪበልዑን እዮም።+ 
14  እታ ዓባይ መዓልቲ የሆዋ ቐሪባ እያ!+ ቀሪባ እያ፡ ኣዝያ ቐልጢፋ ድማ ትቐርብ ኣላ!+ ደሃይ መዓልቲ የሆዋ መሪር እዩ።+ ኣብኣ ጅግና የእዊ።+ 
15  እታ መዓልቲ እቲኣ መዓልቲ ነድሪ፡+መዓልቲ ጭንቅን ጓህን፡+መዓልቲ ህቦብላን ብድመትን፡+መዓልቲ ጸልማትን ድነን፡መዓልቲ ደበናታትን ብርቱዕ ድነን እያ፣+
16  ነተን እተዓርዳ ኸተማታትን በረኽቲ ግምብታት መኣዝንን ከኣ፡+መዓልቲ መለኸትን ጭድርታ ውግእን እያ።+ 
17  ሰባት ንየሆዋ ስለ ዝበደሉ፡+ጭንቂ ኸምጽኣሎም፡ከም ዕዉራት ከኣ ኪመላለሱ እዮም።+ ደሞም ከም ሓመድ፡ስጋኦም* ድማ ከም ፋንድያ ኺድፋእ እዩ።+ 
18  በታ መዓልቲ ነድሪ የሆዋ፡ ብሩሮም ኰነ ወርቆም ኣይኬድሕኖምን እዩ፣+ንሱ ንዅሎም ነበርቲ ምድሪ ብዜስካሕክሕ መገዲ ስለ ዜጽንቶምሲ፡+ብሓዊ ቕንኣቱ ብዘላ ምድሪ ኽትብላዕ እያ።”+
