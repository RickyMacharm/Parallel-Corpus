8  ጥበብ ትጽውዕዶ የላን፧ ምስትውዓልከ ድምጻ ዓው ተብልዶ የላን፧+ 
 2  ኣብ ጥቓ መገዲ ኣብ ዘሎ በረኽትን+ኣብ መስቀላዊ መገድታትን ደው ትብል። 
 3  ኣብ ጥቓ ናብ ከተማ ዚመርሕ ኣፍ ደገታት፡ኣብ መእተዊ በሪታት ኰይና፡ዓው ኢላ ትጭድር፦+ 
 4  “ኣቱም ሰባት፡ ንዓኻትኩም እጽውዓኩም ኣለኹ፣ድምጸይ ንዅሉ* አልዕል ኣለኹ። 
 5  ኣቱም ዘይለበምኩም፡ ጕርሒ ተምሃሩ፣+ኣቱም ዓያሹ፡ ዜስተውዕል ልቢ ኣጥርዩ።* 
 6  ዝብሎ ዘለኹ ኣገዳሲ እዩ እሞ፡ ስምዑ፣ከናፍረይ ቅኑዕ ዘበለ እዩ ዚዛረብ፣
 7  ኣፈይሲ ብትሑት ደሃይ ሓቂ የውስእ፣ከናፍረይ ከኣ ንእከይ ይፍንፍኖ። 
 8  ኵለን ቃላት ኣፈይ ቅኑዓት እየን። ጠዋይ ኰነ ቄናን የብለንን። 
 9  ንኣስተውዓልስ ኵለን ትኽ ዝበላ፡ፍልጠት ንዝረኸቡ ድማ ቅኑዓት እየን። 
10  ኣብ ክንዲ ብሩርሲ፡ ተግሳጸይ፡ኣብ ክንዲ ብሉጽ ወርቂ እውን፡ ፍልጠት ውሰዱ፣+
11  ጥበብሲ ኻብ ኣዕናቝ* ትበልጽ፣ኵሉ ተባሃጊ እውን ኣይወዳደራን። 
12  ኣነ ጥበብ፡ ምስ ጕርሒ ብሓባር እነብር፣ፍልጠትን ምምዝዛንን ድማ ረኺበ እየ።+ 
13  ፍርሃት የሆዋ ንኽፍኣት ምጽላእ እዩ።+ ትዕቢትን ትምክሕትን+ እክይቲ መገድን ቄናን ዘረባን እጸልእ እየ።+ 
14  ጽቡቕ ምኽርን ግብራዊ ጥበብን+ እውንን እየ፣ኣእምሮን+ ሓይልን+ ናተይ እየን። 
15  ነገስታት ብኣይ ይነግሱ፣ሰበ ስልጣን ከኣ ብኣይ ጽድቂ ይሕግጉ።+ 
16  መሳፍንቲ ብኣይ ይገዝኡ፣ልዑላን ድማ ብኣይ ብጽድቂ ይፈርዱ። 
17  ንዜፍቅሩኒ አፍቅሮም፡ዚደልዩኒ ኸኣ ይረኽቡኒ።+ 
18  ሃብትን ክብርንነባሪ ጥሪትን* ጽድቅን ምሳይ ኣሎ። 
19  ፍረይ ካብ ወርቂ፡ አረ ኻብ ጽሩይ ወርቂ፡ፍርያተይ ድማ ካብ ብሉጽ ብሩር ይበልጽ።+ 
20  ብመገዲ ጽድቂ፡ኣብ ማእከል መገድታት ፍትሒ እመላለስ እየ። 
21  ንዜፍቅሩኒ ሃብቲ አውርሶም፣ማዕከኖም ከኣ እመልእ። 
22  የሆዋ ኣብ መጀመርታ መገዱ፡+ካብ ጥንታዊ ዕማማቱ ቐዳማይ ገበረኒ።+ 
23  ካብ ጥንቲ፡ ካብ መጀመርታ፡+ቅድሚ ምድሪ፡ ቈምኩ።+ 
24  መዓሙቝ ማያት ከይኰነ፡+ዓይኒ ማያት ከኣ ማይ ከይወሓዘ ተወለድኩ።* 
25  ኣኽራን ከይተደኰነ፡ቅድሚ ዅርባታት፡ ኣነ ተወለድኩ። 
26  ንምድርን ንመሮራታን ኰነ፡ነቲ ናይ መጀመርታ ድንኩል ምድሪ ኸይገበሮ፡
27  ንሰማያት ኬዳልዎ ኸሎ፡+ ኣብኡ ነበርኩ፣ንኣድማስ* ኣብ ገጽ ማያት ኪድርቶ ኸሎ፡+
28  ንደበናታት ኣብ ላዕሊ ኺምስርቶ* ኸሎ፡ንምንጭታት መዓሙቝ ኪስርቶ ኸሎ፡
29  ማያቱ ኽንየው ትእዛዙ ኸይሓልፉስንባሕሪ ኺሕግገሉ ኸሎ፡+ንመሰረታት ምድሪ ኺስርቶ* ኸሎ፡
30  ሽዑ፡ ክኢላ ሰራሕተኛ ዀይነ ምስኡ ነበርኩ።+ መዓልቲ መዓልቲ ድማ ብእኡ ኣዝየ ዝፍቶ ነበርኩ፣+ኵሉ ግዜ ኸኣ ኣብ ቅድሚኡ እሕጐስ ነበርኩ።+ 
31  በታ መንበሪት እትኸውን ምድሩ እሕጐስ ነበርኩ፣ምናዳ ድማ ንደቂ ሰብ እፈትዎም ነበርኩ። 
32  ሕጂ ኸኣ ደቀየ፡ ስምዑኒ፣እወ፡ መገድታተይ ዚሕልዉ ሕጉሳት እዮም። 
33  ተግሳጽ ስምዑ፡+ ጥበበኛታት ከኣ ኩኑ፣ከቶ እውን ዕሽሽ ኣይትበልዎ። 
34  ኣንጊሁ ናብ ኣፍ ደገታተይ ብምምጻእን*ኣብ ልዳተይ ብምጽባይንዚሰምዓኒ ሰብ ሕጉስ እዩ። 
35  እቲ ዚረኽበንስ ህይወት ኪረክብ፡+ካብ የሆዋ ድማ ስምረት ኪረክብ እዩ። 
36  ዕሽሽ ዚብለኒ ግና ንርእሱ* ይጐድኣ፣እቶም ዚጸልኡኒ ኸኣ ሞት ይፈትዉ።”+
