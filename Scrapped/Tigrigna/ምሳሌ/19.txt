19  ዓሻ ዄንካ ሓሶት ካብ እትዛረብሲ፡ድኻ ዄንካ ብንጽህና ምምልላስ ይሓይሽ።+ 
 2  ሰብ* ብዘይ ፍልጠት፡ ጽቡቕ ኣይኰነን፣+ብታህዋኽ ተግባሩ ዚገብር* ድማ ይሓጥእ። 
 3  ሰብ ብዕሽነቱ መገዱ የቕንን፣ልቡ ግና ኣብ የሆዋ ይንድር። 
 4  ሃብትስ ብዙሓት ፈተውቲ ይስሕብ፣ድኻ ግና ፈታዊኡ እኳ ይሓድጎ።+ 
 5  ሓሳዊ ምስክር ከይተቐጽዐ ኣይተርፍን፣+እቲ ሓሶት ጥራይ ዜውስእ ከኣ ኣየምልጥን።+ 
 6  ብዙሓት ሞገስ ልዑል* ይደልዩ፣ህያብ ንዚህብ ሰብ ድማ ኵሉ ፈታዊኡ እዩ። 
 7  ንድኻስ ኵሎም ኣሕዋቱ ይጸልእዎ፣+ፈተውቱ ግዳ ኽንደይ ብዝያዳ ኻብኡ ዘይርሕቁ!+ኪልምኖም ኢሉ ይስዕቦም፣ ዚምልሰሉ ግና የልቦን። 
 8  ልቢ ዜጥሪ፡ ንርእሱ* የፍቅራ።+ ምስትውዓል ዚዓቍር፡ ኣሳልጦ* ይረክብ።+ 
 9  ሓሳዊ ምስክር ከይተቐጽዐ ኣይተርፍን፣እቲ ሓሶት ጥራይ ዜውስእ ከኣ ይጠፍእ።+ 
10  ንዓሻ ምሹእ ናብራ ኣይግብኦን፣ጊልያ ኣብ ልዕሊ መሳፍንቲ ኺገዝእ ግዳ ኽንደይ ዝገደደ ዘይከውን!+
11  ልቦና ንሰብ፡ ብርግጽ ንቝጥዓ ደንጓዪ ይገብሮ፣+በደል* ዕሽሽ ምባል* ድማ የጸብቐሉ።+ 
12  ነድሪ ንጉስ ከም ሕኒንታ ሽደን ኣንበሳ እዩ፣+ሞገሱ ግና ኣብ ኣትክልቲ ኸም ዚወርድ ኣውሊ እዩ። 
13  ዓሻ ወዲ ንኣቦኡ መከራ የምጽኣሉ፣+ነግራም* ሰበይቲ ኸምቲ ኸየቋረጸ ዜልሕዅ ናሕሲ እያ።+ 
14  ቤትን ሃብትን ካብ ኣቦታት ይውረስ፣ኣስተውዓሊት ሰበይቲ ግና ካብ የሆዋ እያ።+ 
15  ትህኪት ከቢድ ድቃስ ተምጽእ፣ላህማም ሰብ* ድማ ይጠሚ።+ 
16  ትእዛዝ ዚሕሉ፡ ንህይወቱ* ይሕልዋ፣+ብዛዕባ መገድታቱ ግዲ ዘይብሉ፡ ይመውት።+ 
17  ንትሑት ሞገስ ዜርእዮ፡ ንየሆዋ የለቅሖ፣+ንሱ ኸኣ ከም ግብሩ ይፈድዮ።*+ 
18  ገና ተስፋ ኸሎ፡ ንወድኻ ገስጾ፣+ብሞቱ ድማ ተሓታቲ ኣይትኹን።*+ 
19  ቍጡዕ፡ መቕጻዕቲ ይጸውር፣ከተናግፎ እንተ ፈቲንካ፡ ደጋጊምካ ኸምኡ ኽትገብር ኢኻ።+ 
20  ኣብ መጻኢኻ ጥበበኛ ምእንቲ ኽትከውንሲ፡ምኽሪ ስማዕ፡ ተግሳጽ እውን ተቐበል።+ 
21  ኣብ ልቢ ሰብ ብዙሕ ውጥናት ኣሎ፣እቲ ዚዕወት ግና ምኽሪ* የሆዋ እዩ።+ 
22  ንሰብ ተባሃጊ ዚገብሮ ብተኣማንነት ዜርእዮ ፍቕሪ እዩ፣+ሓሳዊ ኻብ ምዃን ድማ ድኻ ምዃን ይሓይሽ። 
23  ፍርሃት የሆዋ ናብ ህይወት ይመርሕ፣+እዚ ዘለዎ፡ ባህ ዜብል ዕረፍቲ ይረክብ፡ ጕድኣት እውን ኣይረኽቦን።+ 
24  ሃካይ ንኢዱ ናብ ጻሕሊ የእትዋ፣ግናኸ፡ ናብ ኣፉ እኳ ኣይመልሳን።+ 
25  ንመላገጺ ውቕዓዮ እሞ፡+ ዘይለበመ ኺጐርሕ እዩ፣+ንብዓል ኣእምሮ ኸኣ ገስጾ እሞ፡ ፍልጠት ኪውስኽ እዩ።+ 
26  ንኣቦኡ ዚገፍዖን ንኣዲኡ ዚሰጕጓን፡መሕፈርን ውርደተኛን ወዲ እዩ።+ 
27  ወደየ፡ ተግሳጽ ምስማዕ እንተ ኣቋሪጽካ፡ካብ ቃላት ፍልጠት ክትርሕቕ ኢኻ። 
28  ዘይጠቅም ምስክር ንፍትሒ የላግጸሉ፣+ኣፍ እኩያት ከኣ እከይ ይውሕጥ።+ 
29  ፍርዲ ንመላገጽቲ፡+መውቃዕቲ ድማ ንዝባን ዓያሹ ተዓቚሩሎም ኣሎ።+
