18  ንርእሱ ዚፈሊ፡ ህርፋኑ ይስዕብ፣ንዅሉ ግብራዊ ጥበብ ከኣ ይነጽጎ።* 
 2  ዓሻ ብምስትውዓል ባህ ኣይብሎን፣የግዳስ፡ ኣብ ልቡ ዘሎ እዩ ዚቐልዕ።+ 
 3  እኩይ ምስ ዚመጽእ፡ ንዕቀት እውን ይመጽእ፣ምስ ውርደት ድማ ሕስረት ኣሎ።+ 
 4  ቃላት ኣፍ ሰብ ዓሚቝ ማያት እዩ።+ ምንጪ ጥበብ፡ ዚውሕዝ ዛራ እዩ። 
 5  ምእንቲ እኩይ ኢልካ ኣድልዎ ምግባር፡+ወይ ንጻድቕ ፍትሒ ምኽላእ ጽቡቕ ኣይኰነን።+ 
 6  ዘረባ ዓሻ ናብ ቈየቛ ይመርሕ፣+ኣፉ ድማ መውቃዕቲ ይዕድም።+ 
 7  ኣፍ ዓሻ ጥፍኣቱ እዩ፣+ከናፍሩ ኸኣ መጻወድያ ህይወቱ* እየን። 
 8  ቃላት ሓማዪ ኸም ጥዑም ኵላሶ እዩ፣*+ምስ ተዋሕጠ ኽሳብ ከብዲ ይወርድ።+ 
 9  ኣብ ዕዮኡ ዚህከ፡ሓው መጥፍኢ እዩ።+ 
10  ስም የሆዋ ጽኑዕ ግምቢ እዩ።+ ጻድቕ ናብኡ ጐይዩ ይዕቈብ።*+ 
11  ንሃብታምሲ ሃብቱ እተዓርደ ኸተማኡ እዩ፣ብሓሳቡ ኸኣ ከም ዜዕቍብ መካበብያ እዩ።+ 
12  ልቢ ሰብ ቅድሚ ውድቀት ልዑል እዩ።+ ትሕትና ድማ ቅድሚ ኽብሪ እያ።+ 
13  ከይሰምዐ ዚምልስ፡ዕሽነትን ውርደትን ይዀኖ።+ 
14  ሰብ ምስ ዚሓምም፡ መንፈሱ ይድግፎ፣+ንእተሰብረ መንፈስ* ግና መን ኪጾሮ ይኽእል፧+ 
15  ልቢ ብዓል ኣእምሮ፡ ፍልጠት የጥሪ፣+እዝኒ ጥበበኛ ኸኣ ፍልጠት ትደሊ። 
16  ንሰብ ህያቡ መገዲ ይኸፍተሉ፣+ናብ ዓበይቲ ድማ የእትዎ። 
17  እቲ ሓደ ወገን መጺኡ ኣጸቢቑ ኽሳዕ ዚምርምሮ፡+እቲ ቕድም ጕዳዩ ዜቕርብ ቅኑዕ ይመስል።+ 
18  ዕጫ ምውዳቕ ንባእሲ መወዳእታ ይገብረሉ፣+ኣብ መንጎ ብርቱዓት ተጻረርቲ ድማ ይውስን።* 
19  እተበደለ ሓው ካብ እተዓርደት ከተማ ብዝያዳ ይቃወም፣+ከም ተገዳማት ዕርዲ ዝበለ ባእሲ ኸኣ ኣሎ።+ 
20  ከብዲ ሰብ ብፍረ ዘረባኡ* ይመልእ፣+ብፍረ ኸናፍሩ ድማ ይጸግብ። 
21  ሞትን ህይወትን ኣብ ስልጣን ልሳን እየን፣+እቶም ኪጥቀሙላ ዚፈትዉ፡ ፍሪኣ ይበልዑ።+ 
22  ሕያወይቲ ሰበይቲ ዚረክብ፡ ጽቡቕ ይረክብ፣+ሞገስ* የሆዋ ኸኣ ይረክብ።+ 
23  ድኻ ኺዛረብ ከሎ ይልምን፣ሃብታም ግና ብትሪ ይምልስ። 
24  ንሓድሕዶም ክፉእ ዚጋበሩ ብጾት ኣለዉ፣+ግናኸ፡ ካብ ሓው ኣብሊጹ ዚለግብ ፈታዊ ኣሎ።+
