9  ናይ ሓቂ ጥበብ ቤታ ሃኒጻ ኣላ፣ሸውዓተ ኣዕኑዳ ጸሪባ* ኣላ። 
 2  ሕሩዳ ሓሪዳ፡ወይና ሓዋዊሳ፡መኣዳ እውን ኣሰናድያ ኣላ። 
 3  ኣብ ልዕሊ ኸተማ ኻብ ዘሎ በረኽቲ ኽትጽውዕ+ኣግራዳ ልኢኻ ኣላ፣
 4  “ዘይለበመ እንተሎ፡ ናብዚ ይምጻእ” ትብል። ልቢ ንዘይብሉ ዘበለ ኸኣ ከምዚ ትብሎ፦ 
 5  “ንዑ፡ እንጌራይ ብልዑ፡ዝሓዋወስክዎ ወይኒ እውን ስተዩ። 
 6  ዘይልብምና ሕደጉ* እሞ ብህይወት ክትነብሩ ኢኹም፣+ብመገዲ ኣእምሮ ንቕድሚት ኪዱ።”+
 7  ንመላገጺ ዚእርምሲ ውርደት ይዕድም፣+ንእኩይ ዚገንሕ ከኣ ይጕዳእ። 
 8  ንመላገጺ ኣይትግንሓዮ፡ እንተ ዘይኰነስ ኪጸልኣካ እዩ።+ ንጥበበኛ ግንሓዮ፡ ንሱ ድማ ኬፍቅረካ እዩ።+ 
 9  ንጥበበኛ ኣካፍሎ፡ ብዝያዳ ኺጠብብ እዩ።+ ንጻድቕ ምሃሮ፡ ንምህሮኡ ኺውስኸሉ እዩ። 
10  ፍርሃት የሆዋ መጀመርታ ጥበብ እዩ፣+ፍልጠት እቲ ኻብ ኵሉ ንላዕሊ ቕዱስ+ ከኣ ኣእምሮ እዩ። 
11  ብኣይሲ መዓልትታትካ ኺበዝሓ እየን፣+ኣብ ህይወትካ ድማ ዓመታት ኪውሰኸልካ እዩ። 
12  ጥበበኛ እንተ ዄንካ፡ ንጥቕምኻ ኢኻ እትጠብብ፣መላገጺ እንተ ዄንካ ኸኣ፡ በይንኻ ኢኻ እትጾሮ። 
13  ዓሻ ሰበይቲ ዋዕዋዕተኛን+ደንቈሮን ሓንቲ እኳ ዘይትፈልጥን እያ። 
14  ኣብ ኣፍ ደገ ቤታ፡ኣብ በረኽቲ እታ ኸተማ ኣብ መንበር ኮፍ ትብል፣+
15  ንሓለፍቲ መገዲ፡ነቶም ብመገዶም ትኽ ኢሎም ዚኸዱ ትጽውዖም፣
16  “ዘይለበመ እንተሎ፡ ናብዚ ይምጻእ” ትብሎም። ልቢ ንዘይብሎም ከኣ ከምዚ ትብሎም፦+ 
17  “ናይ ስርቂ ማይ ጥዑም እዩ፣ብሕቡእ ዚብላዕ እንጌራ ድማ ባህ ዜብል እዩ።”+
18  ንሱ ግና እቶም ብሞት እተሰነፉ ኣብኡ ኸም ዘለዉ፡ኣጋይሻ እውን ኣብ መዓሙቝ መቓብር* ከም ዘለዉ ኣይፈልጥን እዩ።+
