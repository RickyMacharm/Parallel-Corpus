11  ዘይቅኑዕ* ሚዛን ኣብ የሆዋ ፍንፉን እዩ፣ልክዕ መምዘኒ* ግና ባህ የብሎ።+ 
 2  ድፍረት ምስ መጸ፡ ውርደት ይስዕብ፣+ጥበብ ግና ምስ ትሑታት እያ።+ 
 3  ንቕኑዓት ንጽህናኦም ይመርሖም፣+ንጠለምቲ ግና ጠዋያት ምዃኖም የጥፍኦም።+ 
 4  ብመዓልቲ ነድሪ ሃብቲ* ኣይጠቅምን፣+ጽድቂ ግና ካብ ሞት የናግፍ።+ 
 5  መንቅብ ንዘይብሉ ጽድቁ መገዱ የቕንዓሉ፣እኩይ ግና ብሰንኪ እከዩ ይወድቕ።+ 
 6  ንቕኑዓት ጽድቆም የናግፎም፣+ጠለምቲ ግና ብትምኒቶም ይተሓዙ።+ 
 7  እኩይ ምስ ዚመውት፡ ተስፋኡ ይጠፍእ፣ኣብ ሓይሉ እተመርኰሰ ትጽቢት እውን ይጠፍእ።+ 
 8  ጻድቕ ካብ ጭንቂ ይናገፍ፣እኩይ ድማ ኣብ ክንዳኡ ይኸውን።+ 
 9  ከሓዲ* ንብጻዩ ብኣፉ የጥፍኦ፣ጻድቃን ግና ብፍልጠት ይናገፉ።+ 
10  ሕያውነት* ጻድቃን ንኸተማ የሐጕሳ፣እኩያት ምስ ጠፍኡ ኸኣ፡ እልልታ ይኸውን።+ 
11  ከተማ ሳላ በረኸት ቅኑዓት ልዕል ትብል፣+ኣፍ እኩያት ግና የፍርሳ።+ 
12  ልቢ ዘይብሉ ንብጻዩ ይንዕቆ፣ናይ ሓቂ ምስትውዓል ዘለዎ ሰብ ግና ስቕ ይብል።+ 
13  ሓማዪ እናዞረ ምስጢር ይቐልዕ፣+እሙን* ግና ምስጢር ይሕሉ።* 
14  ጥበባዊ መምርሒ ምስ ዘይህሉ፡ ህዝቢ ይወድቕ፣ብብዙሓት ኣማኸርቲ ግና ኣሳልጦ* ይርከብ።+ 
15  ንዘይፈልጦ ሰብ ኪልቃሕ ዚውሓሶ* ኽፉእ ይረክብ፣+ከም መግለጺ ስምምዕ ኢድ ዘይጠቅዕ* ግና ደሓን ይረክብ። 
16  ሕያወይቲ* ሰበይቲ ኽብሪ ተጥሪ፣+ጨካናት ግና ሃብቲ ይምንዝዑ። 
17  ሕያዋይ ሰብ* ንርእሱ ይጠቅም፣*+ጨካን ግና ኣብ ርእሱ ጭንቂ* የምጽእ።+ 
18  እኩይ ዜታልል ዓስቢ ይረክብ፣+ጽድቂ ዚዘርእ ግና ናይ ሓቂ ጻማ ይረክብ።+ 
19  ንጽድቂ ጸኒዑ ዚቐውም ናብ ህይወት የምርሕ፣+ደድሕሪ እከይ ዚስዕብ ግና ናብ ሞት የምርሕ። 
20  ቄናን ዝልቦም ኣብ የሆዋ ፍንፉናት እዮም፣+ብመገዶም መንቅብ ዘይብሎም ግና ባህ የብልዎ።+ 
21  በዚ ርግጸኛ ኹን፦* እኩይ ከይተቐጽዐ ኣይተርፍን፣+ዘርኢ ጻድቃን ግና የምልጡ። 
22  ልብምና ዘይትደሊ መልክዐኛ ሰበይትስ፡ከምቲ ኣብ ኣፍንጫ ሓሰማ ዘሎ ቐለቤት ወርቂ እያ። 
23  ትምኒት ጻድቃን ናብ ጽቡቕ ይመርሕ፣+እቲ እኩያት ተስፋ ዚገብሩሉ ግና፡ ናብ ቍጥዓ ይመርሕ። 
24  ገሊኡ ብልግሲ ይህብ* እሞ፡ ዝያዳ ይረክብ፣+ገሊኡ እቲ ኺውሃብ ዚግባእ ይኸልእ እሞ፡ ይደኪ።+ 
25  ለጋስ ሰብ* ጽቡቕ ይረክብ፣*+እቲ ዜርዊ ኸኣ ንርእሱ ይረዊ።+ 
26  ሰባት ነቲ እኽሊ ዚሓብእ ይረግምዎ፣ነቲ ዚሸጦ ግና ይምርቕዎ። 
27  እቲ ብትግሃት ጽቡቕ ኪገብር ዚደሊ፡ ሞገስ ይደሊ፣+እቲ ኽፉእ ኪገብር ዚደሊ ግና፡ ብርግጽ ከምኡ እዩ ዚወርዶ።+ 
28  ብሃብቱ ዚእመን ይወድቕ፣+ጻድቃን ግና ከም ኣቝጽልቲ ይለምዑ።+ 
29  ኣብ ቤተ ሰቡ ጭንቂ* ዜምጽእ፡ ንፋስ ይወርስ፣+ዓሻ ኸኣ ነቲ ጥበበኛ ዝልቡ ጊልያኡ ይኸውን። 
30  ፍረ ጻድቕ ኦም ህይወት እዩ፣+እቲ ነፍሳት* ዚረብሕ ድማ ጥበበኛ እዩ።+ 
31  ጻድቕ ብርግጽ ኣብ ምድሪ ዚፍደ ኻብ ኰነ፡ንእኩይን ንሓጥእን ግዳ ኽንደይ ዝገደደ ዘይበጽሖም!+
