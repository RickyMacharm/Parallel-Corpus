2  ወደየ፡ ቃለይ እንተ ተቐቢልካ፡ትእዛዛተይ ከኣ እንተ ዓቚርካ፣+
 2  ከምኡ ንምግባር ድማ፡ እዝንኻ ናብ ጥበብ ከም ዜቕልብ፡+ልብኻ ኸኣ ናብ ምስትውዓል ከም ዚዝምብል እንተ ጌርካ፣+
 3  ብዘይካዚ፡ ንኣእምሮ እንተ ጸዊዕካያ፡+ንምስትውዓል ድማ እንተ ተዳሂኻያ፡+
 4  ከም ንብሩር ጌርካ እንተ ደሊኻያ፡+ከም ንሕቡእ መዛግብቲ ጌርካ ኸኣ ሃለው እንተ ኢልካያ፣+
 5  ሽዑ፡ ፍርሃት የሆዋ ኺርድኣካ እዩ፣+ፍልጠት ኣምላኽ እውን ክትረክብ ኢኻ።+ 
 6  የሆዋስ ጥበብ ይህብ፣+ካብ ኣፉ ኸኣ ፍልጠትን ምስትውዓልን ይወጽእ። 
 7  ንቕኑዓት ድማ ግብራዊ ጥበብ ይዓቝረሎም፣ነቶም ብንጽህና ዚመላለሱ፡ ዋልታ እዩ።+ 
 8  ንመገድታት ፍትሒ ይቋመተን፡ንጐደና እሙናቱ ኸኣ ይሕልዋ እዩ።+ 
 9  ሽዑ፡ ጽድቅን ፍትሕን ቅንዕናን፡አረ መገዲ ዅሉ ሰናይ ዘበለ ኽትርዳእ ኢኻ።+ 
10  ጥበብ ናብ ልብኻ ምስ ኣተወት፡+ፍልጠት ድማ ንነፍስኻ* ባህ ምስ ኣበለታ፡+
11  ምምዝዛን ክትሕልወካ፡+ምስትውዓል ከኣ ከተዕቍበካ እያ፣
12  ካብ ሕማቕ መገዲ፡ካብቶም ቄናን ነገር ዚዛረቡ ኸተድሕነካ እያ፣+
13  ካብቶም ብመገድታት ጸልማት ኪመላለሱስ፡ንቕኑዕ ጐደናታት ዚሓድጉ፡+
14  ካብቶም ብኽፉእ ግብሪ ዚሕጐሱ፡ብቔናን ክፍኣት እውን ባህ ዚብሎም፡
15  ካብቶም ጐደናታቶም ቄናን፡ብዘሎ መገዶም ድማ ጠዋይ ዝዀኑ ኸተድሕነካ እያ። 
16  ካብ ፋሉል* ሰበይቲ፡ካብ ልዙብ* ቃላት እታ እትምንዝር* ሰበይቲ ኸተድሕነካ እያ፣+
17  ንሳ ንናይ ንእስነት ፈታዊኣ* ዝሓደገት፡+ኪዳን ኣምላኻ እውን ዝረስዐት እያ። 
18  ቤታስ ናብ ሞት የውርድ፣መገድታታ ድማ ናብቶም ብሞት እተሰነፉ ይመርሕ።+ 
19  ካብቶም ናብኣ ዚኣትዉ ሓደ እኳ ኣይምለስን፣ንመገድታት ህይወት እውን መሊሶም ኣይረኽብዋን እዮም።+ 
20  ስለዚ፡ ጐደና ሕያዎት ስዓብ፣ኣብ መገድታት ጻድቃን እውን ጽናሕ፣+
21  ከመይሲ፡ ቅኑዓት ጥራይ እዮም ኣብ ምድሪ ዚነብሩ፣መንቅብ ዘይብሎም* ከኣ እዮም ኣብኣ ዚተርፉ።+ 
22  እኩያት ግና ካብ ምድሪ ኺምንቈሱ፡+ጠለምቲ ድማ ካብኣ ኺምሓዉ እዮም።+
