28  እኩያት ዚሰጕጎም ዘይብሎም ይሃድሙ፣ጻድቃን ግና ከም ሽደን ኣንበሳ ድምብርጽ ኣይብሎምን።+ 
 2  ኣብ ሃገር ኣበሳ* ምስ ዚህሉ፡ መሳፍንቲ ይቀያየሩ፣+ብሓገዝ ኣስተውዓልን ፈላጥን ሰብ ግና፡ መስፍን* ነዊሕ ይቕጽል።+ 
 3  ንትሑት ዚዕምጽ ድኻስ፡+ንዅሉ እንጌራ ኸም ዚዅስትር ዝናም እዩ። 
 4  ሕጊ ዚሓድጉ፡ ንእኩይ ይውድስዎ፣ሕጊ ዚሕልዉ ግና፡ ይቝጥዕዎም።+ 
 5  እኩያት ሰባትሲ ፍትሒ ኺርድኡ ኣይክእሉን፣ንየሆዋ ዚደልይዎ ግና፡ ኵሉ ኺርድኡ ይኽእሉ።+ 
 6  ካብቲ መገድታቱ እተበላሸወ ሃብታምሲ፡ብንጽህና ዚመላለስ ድኻ ይሓይሽ።+ 
 7  ኣእምሮኛ ውሉድ ሕጊ ይሕሉ፣ብጻይ ህሩፋት ግና ንኣቦኡ የዋርዶ።+ 
 8  ብወለድን+ ብሓረጣን ሃብቱ ዜብዝሕ፡ነቲ ንድኻ ሞገስ ዜርእዮ ይእክበሉ።+ 
 9  ሕጊ ምስማዕ ዚኣቢ፡ጸሎቱ እኳ ፍንፉን እዩ።+ 
10  ንቕኑዓት ናብ እኩይ መገዲ ኺኣትዉ ዜስሕቶም፡ ኣብ ጕድጓዱ ይወድቕ፣+መንቅብ ዘይብሎም ግና ጽቡቕ ይወርሱ።+ 
11  ሃብታም ሰብ ኣብ ቅድሚ ኣዒንቱ ጥበበኛ እዩ፣+ምስትውዓል ዘለዎ ድኻ ግና እንታይነቱ ይፈልጦ።+ 
12  ጻድቃን ምስ ዚዕወቱ፡ ዓብዪ ኽብሪ ይኸውን፣እኩያት ናብ ስልጣን ልዕል ምስ ዚብሉ ግና፡ ሰባት ይሕብኡ።+ 
13  ኣበሳኡ ዚሓብእ፡ ኣይሰልጦን፣+ዚናዘዘሉን ዚሓድጎን ግና፡ ምሕረት ይረክብ።+ 
14  ወትሩ ዚጥንቀቕ* ሰብ ሕጉስ እዩ፣ልቡ ዜትርር ግና፡ ኣብ መዓት ይወድቕ።+ 
15  እኩይ ገዛኢ ኣብ ልዕሊ ረዳኢ ኣልቦ ህዝብስ፡ሕኒን ከም ዚብል ኣንበሳን ተሃንዲዱ ኸም ዚመጽእ ድብን እዩ።+ 
16  ምስትውዓል ዘይብሉ መራሒ ንስልጣኑ ብዘይግቡእ ይጥቀመሉ፣+ረብሓ ሸፈጥ ዚጸልእ ግና፡ ህይወቱ የንውሕ።+ 
17  ህይወት ብምጥፋኡ ዕዳ ደም* ዝኸበዶ ሰብ ክሳዕ መቓብር* ይሃድም።+ ሓደ እኳ ኣይደግፎ። 
18  ብዘይ ኣበር ዚመላለስ፡ ይድሕን፣+መገድታቱ ቔናን ዝዀነ ግና፡ ብሃንደበት ይወድቕ።+ 
19  ምድሩ ዚከናኸን፡ እኹል እንጌራ ይረክብ፣ዘይጠቅም ነገራት ዚስዕብ ግና፡ ድኽነት ይጸግብ።+ 
20  እሙን ሰብ ብዙሕ በረኸት ይረክብ፣+ኪህብትም ዚህወኽ ግና፡ ንጹህ ኰይኑ ኣይቅጽልን።+ 
21  ኣድልዎ ጽቡቕ ኣይኰነን፣+ሰብ ግና ምእንቲ ቝራስ እንጌራ ይብድል። 
22  ቀናእ* ሰብሲ ድኽነት ከም ዚረኽቦ ኸይፈለጠ፡ኪህብትም ሃንቀው ይብል። 
23  ካብቲ ብልሳኑ ዚሽሕጥሲ፡ንሰብ ዚገንሕ፡+ ደሓር ዝያዳ ሞገስ ይረክብ።+ 
24  ንኣቦኡን ንኣዲኡን ዚዘምት እሞ፡ “በደል ኣይኰነን” ዚብል፡+መሻርኽቲ እቲ ንሰብ ዜጥፍእ እዩ።+ 
25  ስሱዕ ሰብ* ባእሲ የለዓዕል፣ኣብ የሆዋ ዚጽጋዕ ግና ጽቡቕ ይረክብ።*+ 
26  ብልቡ ዚእመን፡ ዓሻ እዩ፣+ብጥበብ ዚመላለስ ግና፡ የምልጥ።+ 
27  ንድኻ ዚህብ፡ ገለ እኳ ኣይጐድሎን፣+ኣዒንቱ ዚዕምት ግና፡ ብዙሕ ይርገም። 
28  እኩያት ናብ ስልጣን ልዕል ምስ ዚብሉ፡ ሰባት ይሕብኡ፣ምስ ዚጠፍኡ ግና፡ ጻድቃን ይበዝሑ።+
