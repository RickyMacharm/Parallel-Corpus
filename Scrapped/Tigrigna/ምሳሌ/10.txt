10  ምስላታት ሰሎሞን።+ ጥበበኛ ወዲ ንኣቦኡ የሐጕሶ፣+ዓሻ ወዲ ግና መጕሃይ ኣዲኡ እዩ። 
 2  ብእከይ እተረኽበ መዛግብቲ ኣይጠቅምን፣ጽድቂ ግና ካብ ሞት ተናግፍ።+ 
 3  የሆዋ ንጻድቕ ኪጠሚ ኣይሓድጎን፣*+ንእኩያት ግና ዚሃርፍዎ ይኸልኦም። 
 4  ህኩያት ኣእዳው የድክያ፣+ትጉሃት ኣእዳው ግና የሀብትማ።+ 
 5  ልቦና ዘለዎ ወዲ ብሓጋይ እኽሊ ይእክብ፣ዜሕፍር ወዲ ግና ብቐውዒ በጥ ኢሉ ይድቅስ።+ 
 6  በረኸት ኣብ ርእሲ ጻድቕ እዩ፣+ኣፍ እኩያት ግና ዓመጻ ይሓብእ። 
 7  መዘከርታ* ጻድቕ ንበረኸት እዩ፣+ስም እኩያት ግና ይምሽምሽ።+ 
 8  ጥበበኛ ዝልቡ ትምህርትታት* ይቕበል፣+ብዕሽነት ዚዛረብ ግና ይርገጽ።+ 
 9  ብንጽህና ዚመላለስ ብደሓን ይመላለስ፣+መገድታቱ ቔናን ዚገብር ግና ይፍለጥ።+ 
10  ብኽፍኣት ዓይኑ ዚጸቅጥ ጓሂ የምጽእ፣+ብዕሽነት ዚዛረብ ከኣ ይርገጽ።+ 
11  ኣፍ ጻድቕ ምንጪ ህይወት እዩ፣+ኣፍ እኩያት ግና ዓመጻ ይሓብእ።+ 
12  ጽልኢ፡ ባእሲ የለዓዕል፣ፍቕሪ ግና ንዅሉ ኣበሳ ትኸድኖ።+ 
13  ጥበብ ኣብ ከናፍር ኣስተውዓሊ ይርከብ፣+ሻቦጥ ግና ንዝባን ልቢ ዘይብሉ እዩ።+ 
14  ጥበበኛታት ፍልጠት ይዓቝሩ፣+ኣፍ ዓሻ ግና ጥፍኣት ይዕድም።+ 
15  ንሃብታምሲ ሃብቱ* እተዓርደ ኸተማኡ እዩ። ንድኻ ድኽነቱ ጥፍኣቱ እዩ።+ 
16  ተግባር ጻድቕ ናብ ህይወት ይመርሕ፣ፍርያት እኩይ ግና ናብ ሓጢኣት ይመርሕ።+ 
17  ተግሳጽ ዚሰምዕ፡ መገዲ ህይወት እዩ፣*መግናሕቲ ዕሽሽ ዚብል ግና፡ የስሕት። 
18  ጽልኡ ዚሓብእ፡ ሓሶት ይዛረብ፣+ክፉእ ወረ* ዚዝርግሕ ድማ፡ ዓሻ እዩ። 
19  ኣብ ብዙሕ ዘረባ፡ ኣበሳ ኣይሰኣንን፣+ከናፍሩ ዚቈጻጸር ግና፡ ኣስተውዓሊ እዩ።+ 
20  ልሳን ጻድቕ ከም ብሉጽ ብሩር እዩ፣+ልቢ እኩይ ግና ዳርጋ ዋጋ የብሉን። 
21  ከናፍር ጻድቕ ንብዙሓት ይዕንግላ፣*+ዓያሹ ግና ሰኣን ልቢ ይሞቱ።+ 
22  በረኸት የሆዋ የሀብትም፣+ስቓይ* እውን ኣይውስኸሉን። 
23  ንዓሻስ ዜሕፍር ነገር ምግባር ከም ጸወታ እዩ፣ጥበብ ግና ንኣስተውዓሊ ሰብ እያ።+ 
24  ንእኩይ እቲ ዚፈርሆ ይመጾ፣ንጻድቃን ግና እተመነይዎ ይውሃቦም።+ 
25  ህቦብላ ምስ ዚሓልፍ፡ እኩይ ኣይህሉን፣+ጻድቕ ግና ንዘለኣለም መሰረት እዩ።+ 
26  ከም መጺጽ ንስኒ፡ ከም ትኪ ንኣዒንቲ፡ሃካይ ንለኣኺኡ* ኸምኡ እዩ። 
27  ፍርሃት የሆዋ ህይወት የንውሕ፣+ዓመታት እኩያት ግና ኪሓጽራ እየን።+ 
28  ትጽቢት* ጻድቃን ሓጐስ የምጽእ፣+ተስፋ እኩያት ግና ኪጠፍእ እዩ።+ 
29  መገዲ የሆዋ፡ መንቅብ ንዘይብሉ ዕርዱ እያ፣+ንገበርቲ እከይ ግና ጥፍኣቶም እያ።+ 
30  ጻድቕ ከቶ ኣይወድቕን፣+እኩያት ግና ኣብ ምድሪ ኣይነብሩን።+ 
31  ኣፍ ጻድቕ ጥበብ የፍሪ፣ቄናን ልሳን ግና ትምንቈስ። 
32  ከናፍር ጻድቕ ባህ ዜብል ይፈልጣ፣ኣፍ እኩያት ግና ቄናን እዩ።
