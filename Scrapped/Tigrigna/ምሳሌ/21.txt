21  ልቢ ንጉስ ኣብ ኢድ የሆዋ ኸም ወሓይዝ ማይ እዩ።+ ናብ ባህ ዝበሎ የቕንዖ።+ 
 2  ሰብሲ ዅሉ መገድታቱ ቕኑዕ ይመስሎ፣+የሆዋ ግና ልቢ* ይምርምር።+ 
 3  ቅንዕናን ፍትሕን ምግባር፡ንየሆዋ ኻብ መስዋእቲ ብዝያዳ ባህ የብሎ።+ 
 4  ዕቡያት ኣዒንትን ትዕቢተኛ ልብን፡—እታ ንእኩያት እትመርሕ መብራህቲ፡ ሓጢኣት እያ።+ 
 5  ውጥናት ትጉህ ብርግጽ ናብ ኣሳልጦ* ይመርሕ፣+ዚህወኽ ዘበለ ዅሉ ግና ናብ ድኽነት የምርሕ።+ 
 6  ብሓሳዊት ልሳን መዛግብቲ ምእካብ፡ከም ዚበንን ግመ፡ ናብ ሞት ከም ዜብጽሕ መፈንጠራ እዩ።*+ 
 7  ፍትሒ ምግባር ይኣብዩ እዮም እሞ፡እኩያት ብዓመጻኦም ይዅስተሩ።+ 
 8  መገዲ በደለኛ ቔናን እያ፣ተግባር ንጹህ ሰብ ግና ቅኑዕ እዩ።+ 
 9  ካብ ምስ ነግራም* ሰበይቲ ኣብ ሓደ ቤትሲ፡ኣብ ኵርናዕ ናሕሲ ምቕማጥ ይሓይሽ።+ 
10  እኩይ ሰብ* ክፍኣት ይሃርፍ፣+ንብጻዩ ኸኣ ሞገስ ኣየርእዮን።+ 
11  መላገጺ ምስ ተቐጽዐ፡ ዘይለበመ ይጠብብ፣ንጥበበኛ ልቦና ምስ ተዋህቦ ድማ፡ ፍልጠት ይረክብ።*+ 
12  እቲ ጻድቕ* ንቤት እኩይ ይዕዘባ፣ንእኩያት ከኣ ናብ ጥፍኣት ይድርብዮም።+ 
13  ኣውያት ትሑት ከይሰምዕ እዝኑ ዚደፍን፡ንሱ እውን ይጽውዕ እሞ ምላሽ ኣይረክብን።+ 
14  ብምስጢር እተዋህበ ህያብ፡ ቍጥዓ፡ብሕቡእ እተዋህበ ጉቦ* ድማ፡ ብርቱዕ ነድሪ የህድእ።+ 
15  ንጻድቕሲ ፍትሒ ምግባር ሓጐሱ እዩ፣+ንገበርቲ እከይ ግና ኣዝዩ ሕማቕ እዩ። 
16  እቲ ኻብ መገዲ ልቦና ዜልግስ፡ኣብ ኣኼባ እቶም ብሞት እተሰነፉ ይዓርፍ።+ 
17  ጸወታ* ዚፈቱ ይደኪ፣+ወይንን ዘይትን ዚፈቱ ኸኣ ኣይህብትምን። 
18  እኩይ በጃ ጻድቕ እዩ፣ጠላም ድማ ኣብ ክንዲ ቕኑዕ ይኸውን።+ 
19  ካብ ምስ ነግራምን* ተበሳጫዊትን ሰበይትስ፡ኣብ በረኻ ምቕማጥ ይሓይሽ።+ 
20  ክቡር መዝገብን ዘይትን ኣብ ቤት ጥበበኛ ይርከብ፣+ዓሻ ሰብ ግና ዘለዎ ዘበለ ይዘሩ።*+ 
21  ንጽድቅን ብተኣማንነት ንዚርአ ፍቕርን ዚስዕብ፡ህይወትን ጽድቅን ክብርን ይረክብ።+ 
22  ጥበበኛ ናብ ከተማ ጀጋኑ ኺሓኵር፡*ንዚእመኑሉ ብርታዐ ድማ ኬፍርሶ ይኽእል።+ 
23  ኣፉን ልሳኑን ዚሕሉ፡ንርእሱ* ኻብ ጭንቂ ይሕልዋ።+ 
24  ግዲ ኸይገበረ ዚዳፈር፡ተዳፋርን ዕቡይን ተጃሃርን ይብሃል።+ 
25  ኣእዳዉ ምዕያይ ይኣብያ እየን እሞ፡ንሃካይሲ ህርፋኑ ይቐትሎ።+ 
26  ምሉእ መዓልቲ ብስስዐ ይሃርፍ፣ጻድቕ ግና ሓንቲ እኳ ኸይከልአ ይህብ።+ 
27  መስዋእቲ እኩያት ፍንፉን እዩ።+ ብእኩይ ሃቐና* እንተ ኣቕሪብዎ ግዳ ኽንደይ ዝገደደ ዘይከውን!
28  ሓሳዊ ምስክር ይጠፍእ፣+ዚሰምዕ ሰብ ግና፡ ብዓወት ይምስክር።* 
29  እኩይ ይዳፈር፣+ቅኑዕ ግና መገዱ የረጋግጽ።+ 
30  ንየሆዋ ዚጻረር ጥበብ ኰነ፡ ምስትውዓል ኰነ፡ ወይ ምኽሪ የልቦን።+ 
31  ፈረስ ንመዓልቲ ውግእ ይዳሎ፣+ድሕነት ግና ናይ የሆዋ እዩ።+
