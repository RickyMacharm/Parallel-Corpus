13  ጥበበኛ ወዲ፡ ተግሳጽ ኣቦኡ ይቕበል፣+መላገጺ ግና፡ መግናሕቲ* ኣይሰምዕን።+ 
 2  ሰብ ብፍረ ዘረባኡ* ጽቡቕ ይበልዕ፣+ትምኒት* ጠለምቲ ግና ዓመጻ እዩ። 
 3  ኣፉ* ዚሕሉ፡ ንህይወቱ* የዕቍባ፣+ከናፍሩ ጋህ ንዜብል ግና፡ ጥፍኣት ይረኽቦ።+ 
 4  ሃካይ ሃረር ይብል እሞ፡ ሓንቲ እኳ ኣይረክብን፣*+ትጉሃት* ግና ምሉእ ብምሉእ ይጸግቡ።*+ 
 5  ጻድቕ ሓሶት ይጸልእ፣+ተግባራት እኩያት ግና የሕፍርን የዋርድን። 
 6  ጽድቂ ነቲ ንጹህ ዝመገዱ ተዕቍቦ፣+እከይ ግና ንሓጥእ የውድቖ። 
 7  ገለ እኳ ዘይብሉስ ንርእሱ ሃብታም ዜምስል ኣሎ፣+ብዙሕ ሃብቲ ኸለዎ ኸኣ ንርእሱ ድኻ ዜምስል ኣሎ። 
 8  ሃብቲ ንህይወት* ሰብ በጃ ይኸውን፣+ድኻ ግና ዜስግኦ እኳ የብሉን።*+ 
 9  ብርሃን ጻድቃን ደሚቑ ይበርህ፣*+መብራህቲ እኩያት ግና ይጠፍእ።+ 
10  ድፍረት ናብ ባእሲ ጥራይ እዩ ዚመርሕ፣+ጥበብ ግና ናይቶም ምኽሪ ዚደልዩ* እያ።+ 
11  ብቕልጡፍ* እተረኽበ ሃብቲ ይንኪ፣+በብቝሩብ* ዚእከብ ሃብቲ ግና ይውስኽ። 
12  እተናውሐ ትጽቢት፡* ልቢ የሕምም፣+እተፈጸመ ትምኒት ግና፡ ኦም ህይወት እዩ።+ 
13  ትምህርቲ* ዚንዕቕ፡ ይቕጻዕ፣+ትእዛዝ ዜኽብር ግና፡ ዓስቢ ይረክብ።+ 
14  ትምህርቲ* ጥበበኛ ምንጪ ህይወት እዩ፣+ካብ መፈንጠራታት ሞት ድማ የርሕቕ። 
15  ጽቡቕ ልቦና፡ ሞገስ የውህብ፣መገዲ ጠለምቲ ግና ከባድ እያ። 
16  ጐራሕ ብፍልጠት ይገብር፣+ዓሻ ግና ገዛእ ዕሽነቱ ይቐልዕ።+ 
17  እኩይ መልእኽተኛ ኣብ ሽግር ይወድቕ፣+እሙን ልኡኽ ግና የሕዊ።+ 
18  ንተግሳጽ ዕሽሽ ዚብል፡ ናብ ድኽነትን ውርደትን የምርሕ፣መአረምታ* ዚቕበል ግና፡ ይኸብር።+ 
19  ትምኒት ምስ ተፈጸመ ንሰብ* ጥዑም እዩ፣+ዓያሹ ግና ካብ ክፉእ ምርሓቕ ይጽልኦም።+ 
20  ምስ ጥበበኛታት ዚመላለስ ጥበበኛ ይኸውን፣+ምስ ዓያሹ ዚሓብር ግና ክፉእ ይረክብ።+ 
21  ንሓጥኣን መዓት ይስዕቦም፣+ጻድቃን ግና ጽቡቕ ይፍደዩ።+ 
22  ሕያዋይ ንደቂ ደቁ የውርሶም፣ሃብቲ ሓጥእ ግና ንጻድቕ ይዕቈረሉ።+ 
23  ሕሩስ ግራት ድኻታት ብዙሕ ምግቢ የፍሪ፣ሰኣን ፍትሒ ግና ኪጠፍእ* ይኽእል። 
24  ንሻቦጡ ዘይጥቀመላ* ንወዱ ይጸልኦ፣+እቲ ዜፍቅሮ ግና ተጊሁ* ይግስጾ።+ 
25  ጻድቕ በሊዑ ሸውሃቱ* የዕግብ፣+ከብዲ ሓጥኣን ግና ጥራዩ እዩ።+
