14  ናይ ብሓቂ ጥበበኛ ሰበይቲ ቤታ ትሃንጽ፣+ዓሻ ግና ብገዛእ ኣእዳዋ ተፍርሶ። 
 2  ብቕንዕናኡ ዚመላለስ፡ ንየሆዋ ይፈርሆ፣መገድታቱ ቔናን ዝዀነ ግና፡ ይንዕቆ። 
 3  በትሪ ትዕቢት ኣብ ኣፍ ዓያሹ እዩ፣ከናፍር ጥበበኛታት ግና የዕቍቦም። 
 4  ከብቲ ኣብ ዘይብሉ፡ መብልዕ ማል ይጸሪ፣ሓይሊ ብዕራይ ግና ብዙሕ እኽሊ የፍሪ። 
 5  እሙን ምስክር ኣይሕሱን፣ሓሳዊ ምስክር ግና ሓሶት ጥራይ የውስእ።+ 
 6  መላገጺ ንጥበብ ይደልያ እሞ ኣይረኽባን። ብዓል ኣእምሮ ግና ብቐሊሉ ፍልጠት ይረክብ።+ 
 7  ካብ ዓሻ ርሓቕ፣ኣብ ከናፍሩስ ፍልጠት ኣይትረክብን ኢኻ።+ 
 8  ጐራሕ ብጥበብ ነታ ዚኸደላ መገዲ ይርድኣ፣ዓያሹ ግና ብዕሽነቶም ይታለሉ።*+ 
 9  ዓያሹ ብበደል* ይዋዘዩ፣+ኣብ መንጎ ቕኑዓት ግና ንምትዕራቕ ፍቓደኛነት* ኣሎ። 
10  ልቢ ንምረቱ* ይፈልጦ፣ካልእ ከኣ ኣብ ሓጐሱ ኣይካፈልን። 
11  ቤት እኩያት ትጠፍእ፣+ድንኳን ቅኑዓት ግና ትዕምብብ። 
12  ንሰብ ቅንዕቲ እትመስሎ መገዲ ኣላ፣+ኣብ መወዳእታ ግና ናብ ሞት ትመርሕ።+ 
13  እናሰሓቕካ እኳ ልቢ ይሳቐ፣ሓጐስ ድማ ብጓሂ ኺውዳእ ይኽእል። 
14  ፋሉል ዝልቡ፡ ፍረ መገድታቱ ይዓጽድ፣+ሕያዋይ ሰብ ግና ዓስቢ ተግባራቱ ይዓጽድ።+ 
15  ገርሂ፡* ኵሉ ቓል ይኣምን፣ጐራሕ ግና ንስጕምትታቱ ተጠንቂቑ ይሓስበለን።+ 
16  ጥበበኛ ጥንቁቕ ብምዃኑ፡ ካብ እከይ ይርሕቕ፣ዓሻ ግና ዘይግድሶን* እምብዛ ብርእሱ ዚተኣማመንን እዩ። 
17  ቀልጢፉ ዚቝጣዕ ዕሽነት ይገብር፣+ዜመዛዝን ሰብ ግና ይጽላእ። 
18  ገርህታት* ዕሽነት ይወርሱ፣ንጐራሓት ግና ፍልጠት ዘውዶም እዩ።+ 
19  ክፉኣት ኣብ ቅድሚ ሕያዎት ይሰግዱ፣እኩያት ድማ ኣብ ኣፍ ደገታት ጻድቃን ይሰግዱ። 
20  ድኻ ብብጾቱ እኳ ይጽላእ፣+ፈተውቲ ሃብታም ግና ብዙሓት እዮም።+ 
21  ንብጻዩ ዚንዕቕ ይሓጥእ፣ንትሑት ዚርሕርሓሉ ግና ሕጉስ እዩ።+ 
22  እቶም ክፍኣት ዚሓስቡስ ኣይጋገዩንዶ፧ ጽቡቕ ዚሕልኑ ግና ብተኣማንነት ዚርአ ፍቕርን ተኣማንነትን ይረኽቡ።+ 
23  ኣብ ኵሉ ዓይነት ከቢድ ዕዮ ጥቕሚ ኣሎ፣ዘረባ ጥራይ ግና ናብ ስእነት ይመርሕ።+ 
24  ሃብቲ ንጥበበኛታት ዘውዶም እዩ፣ዕሽነት ዓያሹ ግና ዕሽነት ጥራይ እዩ።+ 
25  ሓቀኛ ምስክር ህይወት ሰባት* የድሕን፣መታለሊ ግና ሓሶት ጥራይ የውስእ። 
26  ኣብ ፍርሃት የሆዋ ጽኑዕ እምንቶ ኣሎ፣+ንደቁ ኸኣ መዕቈቢ ይዀኖም።+ 
27  ፍርሃት የሆዋ፡ ምንጪ ህይወት እዩ፣ካብ መፈንጠራታት ሞት ድማ የርሕቕ። 
28  ብዝሒ ህዝቢ ግርማ ንጉስ እዩ፣+ተገዛእቲ ዘይብሉ ገዛኢ ግና ይጠፍእ። 
29  ንቝጥዓ ደንጓዪ ብዙሕ ምስትውዓል ኣለዎ፣+ዓቕሊ ዘይብሉ ግና ዕሽነት የርኢ።+ 
30  ህዱእ ልቢ ንሰብነት ህይወት* ይህብ፣ቅንኢ ግና ንኣዕጽምቲ ቝንቍነ እዩ።+ 
31  ንትሑት ዚዕምጾ ንገባሪኡ ይጸርፎ፣+ንድኻ ዚርሕርሓሉ ግና የኽብሮ።+ 
32  እኩይ ብእከዩ ይወድቕ፣ጻድቕ ግና ኣብ ንጽህናኡ መዕቈቢ ይረክብ።+ 
33  ጥበብ ኣብ ልቢ ብዓል ኣእምሮ ብጸጥታ ትዓርፍ፣+ኣብ መንጎ ዓያሹ ግና ገዛእ ርእሳ ተፍልጥ። 
34  ጽድቂ ንህዝቢ ልዕል የብሎ፣+ሓጢኣት ግና ንህዝቢ ውርደት እዩ። 
35  ንጉስ ልቦና ብዘለዎ ጊልያ ባህ ይብሎ፣+ነድሩ ግና ኣብ ልዕሊ እቶም ዜሕፍር ዝግብሮም እዩ።+
