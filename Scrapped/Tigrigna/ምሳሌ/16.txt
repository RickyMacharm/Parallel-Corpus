16  ሰብ ሓሳባት ልቡ የዳሉ፣*እቲ ዚህቦ ምላሽ* ግና ካብ የሆዋ እዩ።+ 
 2  ሰብሲ ዅሉ መገድታቱ ቕኑዕ* ይመስሎ፣+የሆዋ ግና ውሽጣዊ ድራኸታት* ይምርምር።+ 
 3  እትገብሮ ዘበለ ንየሆዋ ኣማዕቍቦ፣*+ውጥናትካ እውን ኪዕወት እዩ። 
 4  የሆዋስ ኵሉ ንዕላማኡ ገበሮ፣እወ፡ ንእኩይ እኳ ንመዓልቲ ጥፍኣት ገበሮ።+ 
 5  ብልቡ ዚዕበ ዘበለ ዅሉ ኣብ የሆዋ ፍንፉን እዩ።+ ከይተቐጽዐ ኸም ዘይተርፍ ርግጸኛ ኽትከውን ትኽእል ኢኻ።* 
 6  ብተኣማንነት ብዚርአ ፍቕርን ብተኣማንነትን፡ ስሕተት ብዕርቂ ይኽደን፣+ንየሆዋ ምፍራህ ከኣ ካብ ክፉእ የርሕቕ።+ 
 7  የሆዋ ብመገድታት ሰብ ባህ ምስ ዚብሎ፡ንጸላእቱ እኳ ምስኡ ሰላም የግብሮም።+ 
 8  ካብ ብዙሕ እቶት ብዘይ ፍትሕስ፡ሒደት ምስ ጽድቂ ይሓይሽ።+ 
 9  ሰብ ብልቡ መገዱ ይሓስብ ይኸውን፣ስጕምትታቱ ዜቕንዐን ግና የሆዋ እዩ።+ 
10  ውሳነ ኣምላኽ ኣብ ከናፍር ንጉስ ኪህሉ ይግባእ፣+ኣብ ፍትሒ ኸቶ ዘይእሙን ኪኸውን የብሉን።+ 
11  ቅኑዕ መምዘንን ሚዛንን ካብ የሆዋ እዩ፣ኵሉ እቲ ኣብ ከረጺት ዘሎ መምዘኒ፡ ተግባሩ እዩ።+ 
12  ዝፋን ብጽድቂ እዩ ዚጸንዕ እሞ፡+እኩይ ተግባራት ኣብ ነገስታት ፍንፉን እዩ።+ 
13  ዘረባ ጽድቂ ንነገስታት ባህ የብሎም። ብቕንዕና ዚዛረብ እውን የፍቅሩ።+ 
14  ነድሪ ንጉስሲ ኸም ልኡኽ ሞት እዩ፣+ጥበበኛ ሰብ ግና የህድኦ።*+ 
15  ኣብ ብርሃን ገጽ ንጉስ፡ ህይወት ኣሎ፣ሞገሱ ኸኣ ከም ደበና ዝናም ጽብሓት እዩ።+ 
16  ምጥራይ ጥበብሲ ኻብ ወርቂ ኽንደይ ኰን ይበልጽ!+ምጥራይ ኣእምሮ ድማ ካብ ብሩር ይሕረ።+ 
17  ጐደና ቕኑዓት ካብ ክፉእ ትርሕቕ። ንመገዱ ዚሕልዋ፡ ንህይወቱ* የዕቍባ።+ 
18  ትምክሕቲ ቕድሚ ውድቀት እያ፣መንፈስ ትዕቢት ከኣ ቅድሚ ምዕንቃፍ እዩ።+ 
19  ምስ ዕቡያት ምርኮ ኻብ ምምቓልሲ፡ኣብ መንጎ ዓቃላት፡* ትሑት* ምዃን ይሓይሽ።+ 
20  እቲ ኣብ ነገር ልቦና ዜርኢ፡ ኣሳልጦ* ይረክብ፣ብየሆዋ ዚእመን* ድማ ሕጉስ እዩ። 
21  ጥበበኛ ዝልቡ ብዓል ኣእምሮ ይብሃል፣+ጥዑም ዝዘረባኡ* ዜእምን እዩ።+ 
22  ልቦና ንዚውንኖ ምንጪ ህይወት እዩ፣ዓያሹ ግና ብዕሽነቶም ይግሰጹ። 
23  ልቢ ጥበበኛ ንኣፉ ልቦና ይህቦ፣+ንዘረባኡ ኸኣ ዜእምን ይገብሮ። 
24  ባህ ዜብል ቃላት ኣብ ጎጎኡ ዘሎ መዓር እዩ፣ንነፍሲ* ጥዑም፡ ንኣዕጽምቲ ድማ ፈውሲ እዩ።+ 
25  ንሰብ ቅንዕቲ እትመስሎ መገዲ ኣላ፣ኣብ መወዳእታ ግና ናብ ሞት ትመርሕ።+ 
26  ሸቃሊ ብጥሜቱ* ይግደድ እዩ እሞ፡ሸውሃቱ* ኸም ዚጽዕር ይገብሮ።+ 
27  ዘይጠቅም ሰብ ክፍኣት ይዅዕት፣+ዘረባኡ ኸም ዜሕርር ሓዊ እዩ።+ 
28  መሸገሪ* የባእስ፣+ሓማዪ ኸኣ ንናይ ቀረባ ፈተውቲ ይፈላሊ።+ 
29  ዓማጺ ሰብ ንብጻዩ የስሕቶ፣ናብ ጌጋ መገዲ ድማ ይመርሖ። 
30  ጕድኣት ኪሓስብ ከሎ፡ ዓይኑ ይጸቅጥ። ክፍኣቱ ኺፍጽም ከሎ፡ ከናፍሩ ይርምጥጥ። 
31  ብመገዲ ጽድቂ ኺርከብ ከሎስ፡+ሸያብ ጸጕሪ፡ ዘውዲ ጽባቐ* እዩ።+ 
32  ንቝጥዓ ደንጓዪ፡+ ካብ ጅግና፡ስምዒቱ ዚቈጻጸር* ድማ፡ ካብቲ ንኸተማ ዚሕዝ ይበልጽ።+ 
33  ዕጫ ናብ ሕቝፊ ይወድቕ፣+ኵሉ እቲ ብእኡ ዚውሰን ውሳነ ግና ካብ የሆዋ እዩ።+
