6  ወደየ፡ ንብጻይካ እንተ ተዋሒስካዮ፡+ምእንቲ ኻልእ ሰብ ኢድ እንተ ጠቒዕካ፡*+
 2  ብዝኣቶኻዮ ቓል እንተ ተፈንጢርካ፡ብቓላት ኣፍካ ድማ እንተ ተታሒዝካ፡+
 3  ወደየ፡ ኣብ ኢድ ብጻይካ ወዲቕካ ኢኻ እሞ፡ከምዚ ጌርካ ንርእስኻ ኣናግፋ፦ ኪድ፡ ትሕት በል፡ ንብጻይካ ድማ ብህጹጽ ለምኖ።+ 
 4  ንኣዒንትኻ ድቃስ፡ንኸበሮ ዓይንኻ ድማ ሰለምታ ኣይትሃብ። 
 5  ከም ሰስሓ ኻብ ኢድ ሃዳናይ፡ከም ዑፍ ካብ ኢድ ኣፈንጣሪ ዑፍ፡ ርእስኻ ኣድሕን። 
 6  ኣታ ሃካይ፡ ናብ ጻጸ ኺድ፣+መገድታቱ ተዓዘብ እሞ፡ ጥበበኛ ኹን። 
 7  ኣዛዚ፡ ወይ ሓለቓ፡ ወይ ገዛኢ እኳ እንተ ዘይብሉ፡
 8  ምግቡ ብሓጋይ የዳሉ፣+ቀለቡ ድማ ብቐውዒ ይእክብ። 
 9  ኣታ ሃካይ፡ ክሳዕ መዓስ ኢኻ በጥ ክትብል፧ ካብ ድቃስካኸ መዓስ ክትትንስእ ኢኻ፧ 
10  ቍሩብ ትድቅስ፡ ቍሩብ ትኽስ ትብል፡ከተዕርፍ ኢልካ ቝሩብ ኣእዳውካ ተጣምር፣+
11  ሽዑ፡ ድኽነትካ ኸም ሽፍታ፡ስእነትካ ድማ ከም ኣጽዋር እተዓጥቀ ሰብኣይ ይመጸካ።+ 
12  ዘይጠቅምን እኩይን ሰብ ብቔናን ዘረባ ይመላለስ፣+
13  ዓይኑ ይጸቅጥ፡+ ብኣእጋሩ የመልክት፡ ኣጻብዑ ኸኣ የንቀሳቕስ። 
14  ብቔናን ልቢ፡ወትሩ ኽፉእ ይሓስብ፡+ ባእሲ ድማ ይዘርእ።+ 
15  ስለዚ፡ ጥፍኣቱ ብሃንደበት ኪመጽእ፣ብቕጽበት ከኣ ከም ዘይሓዊ ዀይኑ ኺስበር እዩ።+ 
16  የሆዋ ዚጸልአን ሽዱሽተ ነገር ኣለዋ፣እወ፡ ዚፍንፍነን* ሸውዓተ ነገር ኣለዋ፦ 
17  ዕብይቲ ዓይኒ፡+ ሓሳዊት ልሳን፡+ ንጹህ ደም ዜፍስሳ ኣእዳው፡+
18  እኩይ ሓሳብ ዚምህዝ ልቢ፡+ ናብ ክፍኣት ቀልጢፈን ዚጐይያ ኣእጋር፡
19  ሓሶት ጥራይ ዜውስእ ሓሳዊ ምስክር፡+ኣብ መንጎ ኣሕዋት ከኣ ባእሲ ዚዘርእ።+ 
20  ወደየ፡ ትእዛዝ ኣቦኻ ሓሉ፣ትምህርቲ* ኣዴኻ ድማ ኣይትሕደግ።+ 
21  ወትሩ ኣብ ልብኻ እሰሮ፣ኣብ ክሳድካ እውን ግበሮ። 
22  ክትከይድ ከለኻ፡ ኪመርሓካ እዩ፣በጥ ክትብል ከለኻ፡ ኪሕልወካ እዩ፣ምስ ነቓሕካ፡ ኪዛረበካ* እዩ። 
23  ትእዛዝሲ መብራህቲ፡+ሕጊ ኸኣ ብርሃን፡+መግናሕቲ ተግሳጽ ድማ መገዲ ህይወት እዩ።+ 
24  ካብ ክፍእቲ ሰበይቲ፡+ካብ ዜስሕት ልሳን እትምንዝር* ሰበይቲ ኺሕልወካ እዩ።+ 
25  ብልብኻ ንጽባቐኣ ኣይትመነዮ፣+ብዚስሕብ ኣዒንታ ድማ ኣይትማርኽካ፣
26  ብሰንኪ ኣመንዝራስ፡ ሰብኣይ ሓንቲ እንጌራ ኽሳዕ እትተርፎ ይኸውን፣+ሰበይቲ ኻልእ ሰብኣይ ከኣ ክብርቲ ህይወት* እያ እትሃድን። 
27  ሰብዶ ሓዊ ሓቚፉስ ክዳውንቱ ኣይነድድን እዩ፧+ 
28  ኣብ ልዕሊ ጓህሪ ኸይዱኸ፡ ኣእጋሩዶ ኣይሓርርን እዩ፧ 
29  ናብ ሰበይቲ ብጻዩ ዚኣቱ ኸኣ ከምኡ እዩ፣ዚትንክያ ዘበለ ኸይተቐጽዐ ኣይተርፍን እዩ።+ 
30  ሰራቒ ጠምዩ ኺዕንገል* ኢሉ እንተ ሰሪቑ፡ሰብ ኣይንዕቆን እዩ። 
31  ምስ ተረኽበ ግና፡ ሸውዓተ ዕጽፊ እዩ ዚኽሕስ፡ኵሉ ጥሪት ቤቱ ድማ እዩ ዚህብ።+ 
32  ምስ ሰበይቲ ዚዝሙ ዘበለ ልቢ የብሉን፣እቲ ኸምኡ ዚገብር፡ ኣብ ርእሱ* ጥፍኣት የምጽእ።+ 
33  ቍስልን ውርደትን ጥራይ እዩ ዚረክብ፣+ነውሩ ኸኣ ኣይድምሰስን እዩ።+ 
34  ቅንእስ ንሰብኣይ የነድሮ እዩ፣ሕነ ኺፈዲ ኸሎ ድማ ኣይርሕርሕን እዩ።+ 
35  ካሕሳ* ኣይቅበልን እዩ፣ህያብ ኣብዚሕካ እንተ ኣቕረብካሉ እኳ፡ ኣይሃድእን እዩ።
