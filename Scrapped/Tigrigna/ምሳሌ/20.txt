20  ወይኒ መላገጺ፡+ ኣልኮላዊ መስተ ኸኣ ሃዋኺ እዩ፣+ብእኡ ዚስሕት ጥበበኛ ኣይኰነን።+ 
 2  ንጉስ ከም ሕኒንታ ሽደን ኣንበሳ የሸብር፣*+ዜቘጥዖ ድማ ህይወቱ ኣብ ሓደጋ የእቱ።+ 
 3  ንሰብሲ ኻብ ባእሲ ምርሓቕ፡ ክብሩ እዩ፣+ዓሻ ዘበለ ግና ህሩግ ኢሉ ናብኡ ይኣቱ።+ 
 4  ሃካይ ብኽረምቲ ኣይሓርስን፣ስለዚ፡ ብቐውዒ ሓንቲ እኳ ዘይብሉ ምስ ኰነ፡ ይልምን።*+ 
 5  ሓሳባት* ልቢ ሰብ ከም ዓሚቝ ማያት እዩ፣ኣስተውዓሊ ሰብ ግና ይቐድሖ። 
 6  ብዙሓት ሰባት ብተኣማንነት ብዛዕባ ዜርእይዎ ፍቕሪ ይዛረቡ፣እሙን ሰብ ግና መን ይረኽቦ፧ 
 7  ጻድቕ ብንጽህናኡ ይመላለስ።+ ድሕሪኡ ዚመጹ ደቁ ሕጉሳት እዮም።+ 
 8  ንጉስ ኪዳኒ ኣብ ዝፋን ምስ ዚቕመጥ፡+ንዅሉ እከይ ብኣዒንቱ መምዩ የውጽኦ።+ 
 9  “ንልበይ ኣጽርየዮ፣ካብ ሓጢኣተይ ንጹህ እየ” ኺብል ዚኽእል መን እዩ፧+ 
10  ዘይቅኑዕ መምዘንን ዘይልክዕ መስፈርን፡*ክልቲኡ ኣብ የሆዋ ፍንፉን እዩ።+ 
11  ቈልዓ እኳ ጠባዩ ንጹህን ቅኑዕን እንተ ዀይኑ፡ብተግባራቱ ይፍለጥ እዩ።+ 
12  ንእትሰምዕ እዝንን ንእትርኢ ዓይንን፡ንኽልቲአን ዝገበረን የሆዋ እዩ።+ 
13  ድቃስ ኣይትፍቶ፡ እንተ ዘይኰነስ ክትደኪ ኢኻ።+ ኣዒንትኻ ኽፈት እሞ፡ እንጌራ ኽትጸግብ ኢኻ።+ 
14  ዓዳጊ፡ “ሕማቕ እዩ፡ ሕማቕ እዩ!” ይብል፣ድሕሪኡ፡ መገዱ ኸይዱ፡ ብዛዕባ ርእሱ ይምካሕ።+ 
15  ወርቅን ብዙሕ ኣዕናቝን* ኣሎ፣ከናፍር ፍልጠት ግና ክቡራት እየን።+ 
16  ንዘይፈልጦ ንእተዋሕሰ፡ ክዳኑ ውሰደሉ፣+ካብቲ ንጓና ሰበይቲ* ኸምኡ ዝገበረ፡ ትሕጃ ውሰድ።+ 
17  ብምትላል ዚርከብ እንጌራ ንሰብ ጥዑም እዩ፣ደሓር ግና ኣፉ ጸጸር ይመልእ።+ 
18  ውጥናት ብምኽሪ ይሰልጥ፣*+ብጥበባዊ መምርሒ ኸኣ ተዋጋእ።+ 
19  ሓማዪ እናዞረ ምስጢር ይቐልዕ፣+ወረ ምስ ዚፈቱ* ሰብ ኣይትሕበር። 
20  ንኣቦኡን ንኣዲኡን ዚረግም፡ጸልማት ኪመጽእ ከሎ፡ መብራህቱ ይጠፍእ።+ 
21  ኣብ ፈለማ ብስስዐ እተረኽበ ርስቲ፡ኣብ መወዳእታ ኣይባረኽን።+ 
22  “ክፉእ ክፈዲ እየ!” ኣይትበል፣+ብየሆዋ ተስፋ ግበር፣+ ንሱ ድማ ኬድሕነካ እዩ።+ 
23  ዘይቅኑዕ መምዘኒ* ኣብ የሆዋ ፍንፉን እዩ፣ዜታልል ሚዛን ከኣ ጽቡቕ ኣይኰነን። 
24  ስጕምቲ ሰብ ብየሆዋ እዩ ዚቐንዕ፣+ሰብ ከመይ ገይሩ ንመገዱ* ኺርድኣ ይኽእል፧ 
25  ሰብ ተሃዊኹ “ቕዱስ!” ድሕሪ ምባሉ+ነቲ መብጽዓኡ ዚምርምሮ እንተ ዀይኑ፡ መፈንጠራ ይዀኖ።+ 
26  ጥበበኛ ንጉስ ንእኩያት መምዩ የውጽኦም፣+ኣብ ልዕሊኦም ከኣ መንኰርኰር መኼዳ የኽይድ።+ 
27  ትንፋስ ሰብሲ መብራህቲ የሆዋ እዩ፣እዚ ንውሽጣዊ እንታይነቱ ይምርምሮ። 
28  ብተኣማንነት ዚርአ ፍቕርን ተኣማንነትን ንንጉስ ይሕልዋኦ፣+ንሱ በቲ ብተኣማንነት ዚርአ ፍቕሪ ንዝፋኑ የጽንዖ።+ 
29  ንኣጕባዝሲ ሓይሎም ክብሮም እዩ፣+ንኣረገውቲ ኸኣ ሽበቶም ግርማኦም እዩ።+ 
30  ስምብራትን ቍስልን ካብ እከይ የንጽህ፣+መውቃዕቲ ድማ ውሽጣዊ እንታይነት የጽሪ።
