3  ወደየ፡ ንትምህርተይ* ኣይትረስዓዮ፣ልብኻ ኸኣ ንትእዛዛተይ ይሓልዎ፣
 2  ከመይሲ፡ ብዙሕ መዓልትታትንዓመታት ህይወትን ሰላምን ኪውስኸልካ እዩ።+ 
 3  ብተኣማንነት ዚርአ ፍቕርን ተኣማንነትን* ካባኻ ኣይፈለ።+ ኣብ ክሳድካ እሰሮ፣ኣብ ጽላት ልብኻ ጽሓፎ፣+
 4  ሽዑ፡ ኣብ ቅድሚ ኣዒንቲ ኣምላኽን ሰብንሞገስን ጽቡቕ ልቦናን ክትረክብ ኢኻ።+ 
 5  ብምሉእ ልብኻ ብየሆዋ ተኣመን፣*+ኣብ ኣእምሮኻ ድማ ኣይትጸጋዕ።+ 
 6  ኣብ ኵሉ መገድታትካ ንዕኡ ኣስተብህለሉ፣+ንሱ ኸኣ ንመገድታትካ ኬቕንዖ እዩ።+ 
 7  ጥበበኛ ዝዀንካ ኣይምሰልካ።+ ንየሆዋ ፍርሃዮ፡ ካብ ክፉእ ድማ ርሓቕ። 
 8  እዚ ንሰብነትካ* ፈውሲ፡ንኣዕጽምትኻ እውን ሕዳሰ ኪኸውን እዩ። 
 9  ንየሆዋ ብጥሪትካን+ብበዅሪ* ፍርያትካን* ኣኽብሮ፣+
10  ሽዑ፡ ማዕከናትካ ቕጽጽ ኢሉ ኺመልእ፡+መዋህለል ወይንኻ* ድማ ብጕዕሽ ወይኒ ኺጅርብብ እዩ። 
11  ወደየ፡ ተግሳጽ የሆዋ ኣይትንዓቕ፣+መግናሕቱ ኸኣ ኣይትፈንፍን።+ 
12  ከምቲ ኣቦ ነቲ ደስ ዜብሎ ወዱ ዚገንሖስ፡+የሆዋ ንዜፍቅሮ እዩ ዚገንሖ።+ 
13  ጥበብ ዚረክብ፡ምስትውዓል እውን ዜጥሪ ሰብ ሕጉስ እዩ፣+
14  ንዓኣ ምጥራይሲ ብሩር ካብ ምጥራይ፡ንዓኣ ምኽሳብ ከኣ ወርቂ ኻብ ምኽሳብ ይበልጽ።+ 
15  ካብ ኣዕናቝ* ትኸብር፣እትምነዮ ዅሉ ድማ ኣይወዳደራን። 
16  ኣብ የማነይታ ነዊሕ ዕድመ፡ኣብ ጸጋመይታ ኸኣ ሃብትን ክብርን ኣሎ። 
17  ጐደናታታ ባህ ዜብል፡ኵሉ መገድታታ እውን ሰላማዊ እዩ።+ 
18  ንዚሕዝዋስ ኦም ህይወት እያ፣ኣጽኒዖም ዚሕዝዋ ድማ ሕጉሳት ኪብሃሉ እዮም።+ 
19  የሆዋ ንምድሪ ብጥበብ ሰረታ።+ ንሰማያት ከኣ ብምስትውዓል ኣቘሞ።+ 
20  ብፍልጠቱ መዓሙቝ ማይ ተመቕለ፣እተደባነወ ሰማያት ድማ ካፋ ኣንጠብጠበ።+ 
21  ወደየ፡ ነዚኣተን* ካብ ኣዒንትኻ ኣይተርሕቀን። ንግብራዊ ጥበብን ንምምዝዛንን ሓልወን። 
22  ንሳተን ህይወት ኪህባኻ፡*ንኽሳድካ ኸኣ ስልማት ኪዀናኻ እየን። 
23  ሽዑ፡ ብደሓን መገድኻ ኽትከይድ ኢኻ፣እግርኻ እውን ከቶ ኣይክትዕንቀፍን እያ።+ 
24  በጥ ምስ በልካ፡ ኣይክትፈርህን ኢኻ፣+በጥ ክትብል ኢኻ፡ ድቃስካ እውን ጥዑም ኪኸውን እዩ።+ 
25  ሃንደበታዊ ሽበራ ዀነ፡+ኣብ ልዕሊ እኩያት ዚወርድ ህቦብላ ኣይኬፍርሃካን እዩ።+ 
26  የሆዋስ ምንጪ እምንቶኻ ኪኸውን፡+እግርኻ ኸይትተሓዝ ድማ ኪሕልወካ እዩ።+ 
27  ክትሕግዝ ዓቕሚ እንተ ኣልዩካ፡*+ነቲ ዚግብኦ ሰብ ሰናይ ኣይትኽልኣዮ።+ 
28  ንብጻይካ ሕጂ ኽትህቦ ትኽእል እንተ ዄንካ፡“ኪድ እሞ ጸኒሕካ ተመለስ! ጽባሕ ክህበካ እየ” ኣይትበሎ። 
29  ብጻይካ ኣሚኑካ ምሳኻ ኺነብር ከሎ፡ውዲት ኣይትእለመሉ።+ 
30  ክፉእ ምስ ዘይገበረካ ሰብ፡+ብዘይ ምኽንያት ኣይትብኣስ።+ 
31  ብዓማጺ ሰብ ኣይትቕናእ፣+ካብ መገድታቱ እውን ሓንቲ እኳ ኣይትምረጽ። 
32  የሆዋስ ንጠዋይ ይፍንፍኖ እዩ፣+ናይ ቀረባ ዕርክነቱ ግና ምስቶም ቅኑዓት እዩ።+ 
33  መርገም የሆዋ ኣብ ቤት እኩይ እዩ፣+ንቤት ጻድቃን ግና ይባርኻ።+ 
34  ንሱስ ንዜላግጹ የላግጸሎም፣+ንዓቃላት* ግና ሞገስ የርእዮም።+ 
35  ጥበበኛታት ክብሪ ኺወርሱ እዮም፣ዓያሹ ግና ውርደት ኬሞግሱ እዮም።+
