1  ምስላታት ሰሎሞን፡+ ወዲ ዳዊት፡+ ንጉስ እስራኤል፦+ 
 2  ጥበብን+ ተግሳጽን ንምፍላጥ፡ጥበባዊ ቓላት ንምርዳእ፡
 3  ልቦና ዚህብ ተግሳጽን+ጽድቅን+ ጽቡቕ ፍርድን*+ ቅንዕናን ንምጥራይ፡
 4  ንዘይለበሙ ጕርሒ+ ንምሃብ፡ንጐበዝ ፍልጠትን ምምዝዛንን+ ንምሃብ እዩ። 
 5  ጥበበኛ ሰሚዑ ትምህርቲ ይውስኽ፣+ብዓል ኣእምሮ ጥበባዊ መምርሒ የጥሪ፣+
 6  እዚ ኸኣ ምስላን ቍንቍኛን፡*ቃላት ጥበበኛታትን ሕንቅሕንቅሊተያቶምን ንምርዳእ ይኸውን።+ 
 7  ፍርሃት የሆዋ መጀመርታ ፍልጠት እዩ።+ ጥበብን ተግሳጽን ዚንዕቁስ፡ ዓያሹ ጥራይ እዮም።+ 
 8  ወደየ፡ ተግሳጽ ኣቦኻ ስማዕ፣+ትምህርቲ* ኣዴኻ ድማ ኣይትሕደግ።+ 
 9  ንሱስ ንርእስኻ ማራኺ ኣኽሊል፡+ንኽሳድካ ኸኣ ጽቡቕ ስልማት እዩ።+ 
10  ወደየ፡ ሓጥኣን ኪሓብሉኻ እንተ ፈቲኖም፡ ሕራይ ኣይትበሎም።+ 
11  ንሳቶም፡ “ምሳና ንዓናይ። ደም ከነፍስስሲ ነድቢ። ንንጹሃት ግዳያት ብዘይ ምኽንያት ተሓቢእና ኽንጻናተዎም ኢና። 
12  ከምቲ መቓብር* ዚገብሮ፡ ብህይወቶም ከለዉ፡ከምቶም ናብ ጕድጓድ ዚወርዱ ምሉእ ብምሉእ ክንውሕጦም ኢና። 
13  ኵሉ ኽቡር መዛግብቶም ንውሰድ፣ኣባይትና ኸኣ ብምርኮ ኽንመልኦ ኢና። 
14  ምሳና ሕበር እሞ፡*ኵላትና ነቲ ዝሰረቕናዮ ብማዕረ ኽንማቐሎ ኢና”* እንተ ኢሎምኻ፡
15  ወደየ፡ ኣይትስዓቦም። ኣእጋርካ ኻብ መገዶም ሓሉ፣+
16  ኣእጋሮምሲ እከይ ንምግባር ይጐይያ፡ደም ንምፍሳስ ከኣ ይቕልጥፋ እየን።+ 
17  ዑፍ ኣጸቢቓ እትርእዮ መርበብ ምዝርጋሕሲ ብርግጽ ከንቱ እዩ። 
18  ስለዚ፡ እዚኣቶም ደም ንምፍሳስ የድብዩ፣ህይወት* ንምጥፋእ ከኣ ይሕብኡ። 
19  መገድታት እቶም ረብሓ ሸፈጥ ዚደልዩ ኸምኡ እዩ። እዚ ኸኣ ህይወት* እቶም ዜጥርይዎ የጥፍእ።+ 
20  ናይ ሓቂ ጥበብ+ ኣብ ጐደና ትጭድር ኣላ።+ ኣብ ኣደባባያት ከኣ ድምጻ ዓው ተብል ኣላ።+ 
21  ኣብ ኵርናዕ* ብዙሓት ዚውሕዙሉ ጐደናታት ኰይና ትጽውዕ። ኣብ መእተዊታት ኣፍ ደገታት ከተማ ዀይና ኸምዚ ትብል፦+ 
22  “ኣቱም ዘይለበምኩም፡ ክሳዕ መዓስ ኢኹም ዘይልብምና ኽትፈትዉ፧ ኣቱም መላገጽቲ፡ ክሳዕ መዓስ ኢኹም ብላግጺ ባህ ኪብለኩም፧ ኣቱም ዓያሹ፡ ክሳዕ መዓስ ኢኹም ፍልጠት ክትጸልኡ፧+ 
23  መግናሕተይ ስምዑ።*+ ኣነ ኸኣ መንፈሰይ ከፍስሰልኩም እየ፣ቃላተይ ከፍልጠኩም እየ።+ 
24  ጸዊዐስ ኣቢኹም፣ኢደይ ዘርጊሐ ድማ፡ ሓደ እኳ ኣየቕለበን።+ 
25  ኵሉ ምኽረይ ዕሽሽ ኢልኩምዎ፡መግናሕተይ እውን ኣይተቐበልኩምዎን። 
26  ኣነ ኸኣ፡ መዓት ምስ ረኸበኩም፡ ክስሕቕ እየ፣እቲ እትፈርህዎ ምስ መጸ፡ ከላግጸልኩም እየ፣+
27  እወ፡ እቲ እትፈርህዎ ኸም ህቦብላ ምስ መጸ፡መዓትኩም ከም ብርቱዕ ንፋስ ምስ በጽሓኩም፡ጭንቅን ሽግርን ድማ ምስ ወረደኩም፡ ከምኡ ኽገብር እየ። 
28  ሽዑ፡ ኪጽውዑኒ እዮም፡ ኣነ ግና ኣይክምልስን እየ፣ተሃንጥዮም ኪደልዩኒ እዮም፡ ግናኸ ኣይኪረኽቡንን እዮም፣+
29  ከመይሲ፡ ፍልጠት ጸሊኦም እዮም፣+ንየሆዋ ምፍራህ ከኣ ኣይሓረዩን።+ 
30  ምኽረይ ኣብዮም፡መግናሕተይ ድማ ንዒቖም እዮም። 
31  ስለዚ፡ ሳዕቤናት መገዶም ኪስከሙ፡*+ብምኽሮም* ከኣ ኪጸግቡ እዮም። 
32  ንዘይለበሙስ ፋሉልነቶም ኪቐትሎም እዩ፣ንዓያሹ ድማ ሸለልትነቶም ኬጥፍኦም እዩ። 
33  እቲ ዚሰምዓኒ ግና ብደሓን ኪነብር፡+መዓት ከይፈርሀ ኸኣ ኪሃድእ እዩ።”+
