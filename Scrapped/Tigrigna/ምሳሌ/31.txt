31  ቃላት ንጉስ ልሙኤል፡ ኣዲኡ ዝመሃረቶ ኸቢድ መልእኽቲ፦+ 
 2  ኣታ ወደይ፡ እንታይ እሞ፡ኣታ ውሉድ ከርሰይ፡ እንታይ እሞ፡ኣታ ወዲ መብጽዓይ፡ እንታይ እሞ ኽነግረካ እየ፧+ 
 3  ሓይልኻ ንኣንስቲ ኣይትሃብ፣+ንነገስታት ዜጥፍእ መገድታት ድማ ኣይትስዓብ።+ 
 4  ኦ ልሙኤል፡ ንነገስታት ኣይከውንን እዩ፣ወይኒ ምስታይሲ ንነገስታት ኣይከውንን እዩ፣“መስተይ ኣበይ ኣሎ፧” ምባል እውን ንገዛእቲ ኣይከውንን እዩ።+ 
 5  ሰትዮም ሕጊ ኸይርስዑ፡መሰላት ትሑታት ድማ ከየቕንኑስ፡ ንዓታቶም ኣይከውንን እዩ። 
 6  ኣልኮላዊ መስተ ንዚጠፍኡ፡+ወይኒ ኸኣ ነቶም ኣብ መሪር ጭንቂ ዘለዉ* ሃብዎም።+ 
 7  ይስተዩ እሞ ድኽነቶም ይረስዑ፣ሽግሮም ድማ ደጊም ኣይዘክሩ። 
 8  ኣብ ክንዲ ዓባስ ተዛረብ፣ንመሰላት ኵሎም እቶም ዚጠፍኡ ኸኣ ተጣበቕ።+ 
 9  ተዛረብ እሞ ብጽድቂ ፍረድ፣ንመሰላት ትሑትን ድኻን ድማ ተጣበቕ።*+ 
10  ክኢላ* ሰበይትስ መን ይረኽባ፧+ ዋጋኣ ኻብ ናይ ኣዕናቝ* ኣጸቢቑ ይኸብር። 
11  ሰብኣያ ኻብ ልቡ ይኣምና፣ዋላ ሓንቲ ዋጋ ዘለዎ ነገር ከኣ ኣይጐድሎን። 
12  ምሉእ መዓልትታት ህይወታ፡ክፉእ ዘይኰነስ፡ ጽቡቕ ዓስቢ ተምጽኣሉ። 
13  ጸምርን በፍታን ትረክብ፣ደስ ኢልዋ ብኣእዳዋ ትዓዪ።+ 
14  ከም መራኽብ ነጋዳይ እያ፣+ምግባ ኻብ ርሑቕ ተምጽእ። 
15  ገና ለይቲ ኸሎ ድማ ትትንስእ፣ንቤተ ሰባ ምግቢ ተቕርብ፣ንኣግራዳ ኸኣ ገግዲአን ትህበን።+ 
16  ብዛዕባ ግራት ትሓስብ እሞ ትዕድጎ፣በቲ ብጻዕራ ዝረኸበቶ፡* ኣታኽልቲ ወይኒ ትተክል። 
17  ንብርቱዕ ዕዮ ትዕጠቕ፣*+ቀላጽማ ድማ ተበርትዕ። 
18  ንግዳ ዜኽስብ ምዃኑ ትርኢ፣መብራህታ ብለይቲ ኣይጠፍእን። 
19  ኣእዳዋ መዳወርያ የልዕላ፣ኣእዳዋ ኸኣ መፍተል ይሕዛ።*+ 
20  ኢዳ ንትሑት ትዝርግሕ፣ኣእዳዋ ድማ ንድኻ ትኸፍት።+ 
21  ቤተ ሰባ ዜምውቕ* ክዳውንቲ እተኸድኑ ስለ ዝዀኑ፡ብሰንኪ ውርጪ ብዛዕባ ቤተ ሰባ ኣይትጭነቕን። 
22  ንርእሳ ምንጻፍ ዓራት ትገብር። ክዳና በፍታን ጁዅ ዝሕብሩ ጸምርን እዩ። 
23  ሰብኣያ ኣብ ኣፍ ደገታት ከተማ ፍሉጥ እዩ፣+ኣብኡ ኣብ መንጎ ዓበይቲ እታ ምድሪ ይቕመጥ። 
24  ቀምሽ በፍታ ትገብርን ትሸይጥን፣ንነጋዶ ኸኣ ዕጣቓት ተቕርበሎም። 
25  ብርታዐን ግርማን ትለብስ፣ንመጻኢ ድማ ብምትእምማን ትጥምቶ።* 
26  ኣፋ ብጥበብ ትኸፍት፣+ሕጊ ለውሃት* ኣብ ልሳና ኣሎ። 
27  ንጥፈት ቤተ ሰባ ትሕሉ፣እንጌራ ትህኪት ከኣ ኣይትበልዕን።+ 
28  ደቃ ይትንስኡ እሞ ሕጕስቲ ይብልዋ፣ሰብኣያ ይትንስእ እሞ ይውድሳ። 
29  ብዙሓት ክኢላታት* ኣንስቲ ኣለዋ፣ንስኺ ግና ንዅለን ትበልጽየን። 
30  ውቃበ ሓሶት፡ ጽባቐ ድማ ሓላፊ* እዩ፣+ንየሆዋ እትፈርህ ሰበይቲ ግና ትውደስ።+ 
31  ስለቲ እትገብሮ፡ ዓስባ ሃብዋ፣*+ግብራ ኸኣ ኣብ ኣፍ ደገታት ከተማ ይወድሳ።+
