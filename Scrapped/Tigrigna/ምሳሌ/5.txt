5  ወደየ፡ ንጥበበይ ኣቕልበሉ። ንምስትውዓለይ ተጠንቂቕካ ስምዓዮ።*+ 
 2  በዚ ኸምዚ፡ ምምዝዛንካ ኽትሕሉ፡ብኸናፍርካ ኸኣ ፍልጠት ከተዕቍብ ኢኻ።+ 
 3  ከናፍር ፋሉል* ሰበይትስ ከም ጎጎ መዓር የንጠብጥብ፡+ኣፋ ድማ ካብ ዘይቲ ይልስልስ።+ 
 4  ኣብ መወዳእታ ግና፡ ከም ዕረ* መራር፡+ከም ክልተ ዝኣፉ ሰይፊ ኸኣ በላሕ እያ።+ 
 5  ኣእጋራ ናብ ሞት ይወርዳ። ስጕምትታታ ብቐጥታ ናብ መቓብር* ይመርሕ። 
 6  ብዛዕባ መገዲ ህይወት ኣይትሓስብን። ብኣካይዳኣ ትዅብልል፡ ናበይ ከም እትኸይድ ግና ኣይትፈልጥን። 
 7  ሕጂ ኸኣ፡ ደቀየ፡ ስምዑኒ፣ካብዚ ዝብሎ ዘለኹ ድማ ኣይተልግሱ። 
 8  ካብኣ ርሓቕ፣ናብ ኣፍ ደገ ቤታ ኣይትቕረብ።+ 
 9  እንተ ዘይኰነስ፡ ክብርኻ ንኻልኦት ክትህብ፡+ዓመታት ሕሰም ድማ ክትዓጽድ ኢኻ፣+
10  ንጥሪትካ* ኻልኦት ኪምዝምዝዎ፡+ጻማ ጻዕርኻ ኸኣ ናብ ቤት ጓና ኪኸይድ እዩ። 
11  ኣብ መወዳእታ ህይወትካ ድማ፡ስጋኻን ሰብነትካን ምስ ተወድአ፡ ክትግዕር ኢኻ።+ 
12  ከምዚ እውን ክትብል ኢኻ፦ “ክሳዕ ክንደይ ኰን እየ ተግሳጽ ጸሊአ!ልበይ እውን ክሳዕ ክንደይ ኰን እዩ መግናሕቲ ንዒቑ!
13  ድምጺ መምህራነይ ኣይሰማዕኩን፣ንዚምህሩኒ እውን ኣየቕለብኩሎምን። 
14  ኣብ ማእከል ብዘሎ ጉባኤ፡*ፈጺመ ኽጠፍእ ቍሩብ ተሪፉኒ ነይሩ።”+
15  ማይ ካብ መዕቘር ማይካ፡ዚውሕዝ* ማይ ከኣ ካብ ዒላኻ ደኣ ስተ።+ 
16  ዓይኒ ማያትካ ናብ ወጻኢ፡ወሓይዝ ማይካ ናብ ኣደባባያትዶ ኺፈስስ ይግባእ እዩ፧+ 
17  ንዓኻ ጥራይ ደኣ ይኹን፣ካልኦትሲ ኣይካፈሉኻ።+ 
18  ምንጭኻ ይባረኽ፡ብሰበይቲ ንእስነትካ ድማ ተሓጐስ፣+
19  ንሳ ተፈታዊት እራብ፡ ውቅብቲ ወይጠል እያ።+ ኣጥባታ ዅሉ ግዜ የዕግብካ። ፍቕራ እውን ወትሩ ይማርኽካ።+ 
20  ስለዚ፡ ወደየ፡ ስለምንታይ ብፋሉል* ሰበይቲ እትማረኽ፡ሕቝፊ እትምንዝር* ሰበይትስ እትሓቍፍ፧+ 
21  ጐደናታት ሰብሲ ኣብ ቅድሚ ኣዒንቲ የሆዋ እየን፣ንዅለን መገድታቱ ኸኣ ይምርምረን።+ 
22  እኩይ ብስሕተቱ ይፍንጠር፡ብኣግማድ ሓጢኣቱ ድማ ይተሓዝ።+ 
23  ሰኣን ተግሳጽ ይመውት፡መጠኑ ብዝሓለፈ ዕሽነት ከኣ ይስሕት።
