29  ድሕሪ ብዙሕ መግናሕቲ ኽሳዱ ዜትርር* ሰብ፡+ብሃንደበት ከም ዘይሓዊ ዀይኑ ይስበር።+ 
 2  ጻድቃን እንተ በዝሑ፡ ህዝቢ ይሕጐስ፣እኩይ እንተ ገዝአ ግና፡ ህዝቢ እህህ ይብል።+ 
 3  ጥበብ ዚፈቱ ሰብ ንኣቦኡ የሐጕሶ፣+ምስ ኣመናዝር ዚቀራረብ ግና፡ ሃብቱ ይዘሩ።+ 
 4  ንጉስ ብፍትሒ ኣብ ሃገር ርግኣት የምጽእ፣+ጉቦ ዚደሊ ሰብ ግና የጥፍኣ። 
 5  ንብጻዩ ዚሽሕጦ ሰብንኣእጋሩ መርበብ ይዝርግሓሉ።+ 
 6  ንእኩይ ሰብሲ ኣበሳኡ ይፍንጥሮ፣+ጻድቕ ግና እልል ይብል፡ ይሕጐስ እውን።+ 
 7  ጻድቕሲ ሕጋዊ መሰላት ድኻታት የተሓሳስቦ፣+እኩይ ግና እዚ ኣየተሓሳስቦን።+ 
 8  ምኩሓት ሰባት፡ ከተማ የቃጽሉ፣+ጥበበኛታት ግና ቍጥዓ ይመልሱ።+ 
 9  ጥበበኛ ምስ ዓሻ ምስ ዚከራኸር፡ታዕታዕን ላግጽን እምበር፡ ዕግበት ኣይረክብን።+ 
10  ደም ዝጸምኡ ሰባት ንንጹህ* ይጸልእዎ፣+ህይወት* ቅኑዓት ኬጥፍኡ ድማ ይደልዩ።* 
11  ዓሻ ንዅሉ ስምዒቱ* ይድርጕሖ፣+ጥበበኛ ግና ብህድኣት ይቈጻጸሮ።+ 
12  ገዛኢ ኣብ ሓሶት ምስ ዜቕልብ፡ኵሎም ገላዉኡ እኩያት ይዀኑ።+ 
13  ድኻ ሰብን ጭቁንን ሓደ ሓባራዊ ነገር ኣለዎም፣*የሆዋ ንኣዒንቲ ኽልቲኦም ብርሃን ይህበን።* 
14  ንጉስ ንድኻ ብቕንዕና ምስ ዚፈርዶ፡+ዝፋኑ ወትሩ ይጸንዕ።+ 
15  ሻቦጥን* መግናሕትን ጥበብ ይህብ፣+ስዲ እተሓድገ ውሉድ ግና ንኣዲኡ የሕፍራ። 
16  እኩያት ምስ ዚበዝሑ፡ ኣበሳ ይበዝሕ፣ጻድቃን ግና ውድቀቶም ይርእዩ።+ 
17  ንወድኻ ገስጾ እሞ ኼዕርፈካ፡ብዙሕ እውን ባህ ኬብለካ እዩ።*+ 
18  ራእይ* ኣብ ዘይብሉ፡ ህዝቢ ስዲ ይኸይድ፣+ሕጊ ዚሕልዉ ግና ሕጉሳት እዮም።+ 
19  ጊልያ እንተ ተረድኦ እኳ ኣይእዘዝን እዩ እሞ፡ብቓላት ኣይእረምን እዩ።+ 
20  ተሃዊኹ ዚዛረብ ሰብዶ ርኢኻ ትፈልጥ፧+ ካብኡስ ንዓሻ ዝያዳ ተስፋ ኣለዎ።+ 
21  ካብ ንእስነቱ ዝሓንቀቐ ጊልያ፡ደሓር ዘየመስግን ይኸውን። 
22  ቍጡዕ ሰብ፡ ባእሲ የለዓዕል፣+ነዳሪ ድማ ብዙሕ ይእብስ።+ 
23  ንሰብ ትዕቢቱ የትሕቶ፣+ትሑት ዝመንፈሱ ግና ክብሪ ይረክብ።+ 
24  መሻርኽቲ ሰራቒ ንርእሱ* ይጸልኣ። ኪምስክር ጻውዒት ሰሚዑስ፡* ገለ እኳ ኣይገልጽን።+ 
25  ፍርሂ ሰብ መፈንጠራ እዩ፣+ብየሆዋ ዚእመን* ግና ይዕቈብ።+ 
26  ብዙሓት ኣብ ቅድሚ ገዛኢ ኪቐርቡ ይደልዩ፣*ሰብ ፍትሒ ዚረክብ ግና ካብ የሆዋ እዩ።+ 
27  ዓማጺ ሰብ ኣብ ጻድቃን ፍንፉን እዩ፣+ቅኑዕ ዝመገዱ ኸኣ ኣብ እኩይ ፍንፉን እዩ።+
