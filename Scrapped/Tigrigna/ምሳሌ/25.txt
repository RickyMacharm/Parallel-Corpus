25  እዚኣተን፡ ሰብ ህዝቅያስ+ ንጉስ ይሁዳ ዝቐድሕወን* ምስላታት ሰሎሞን+ እየን፦ 
 2  ንነገር ምስጢር ጌርካ ምሓዝ፡ ክብሪ ኣምላኽ እዩ፣+ነገር ምምርማር ከኣ ክብሪ ነገስታት እዩ። 
 3  ከምቲ ሰማያት ላዕሊ፡ ምድሪ ድማ ታሕቲ ዝዀነ፡ልቢ ነገስታት ድማ ዘይምርመር እዩ። 
 4  ንብሩር ሓተላኡ ኣወግደሉ እሞ፡ምሉእ ብምሉእ ጸርዩ ኺወጽእ እዩ።+ 
 5  ካብ ቅድሚ ንጉስ ንእኩይ ኣወግዶ እሞ፡ዝፋኑ ብጽድቂ ኺጸንዕ እዩ።+ 
 6  ኣብ ቅድሚ ንጉስ ርእስኻ ኣይተኽብር፣+ኣብ መንጎ ምርኡያት ድማ ኣይትቑም።+ 
 7  ኣብ ቅድሚ ልዑል ካብ እትዋረድሲ፡ንሱ፡ “ናብዚ ደይብ” እንተ በለካ ይሓይሽ።+ 
 8  ናብ ነገር ኣይትተሃወኽ፣እንተ ዘይኰነስ፡ ብጻይካ ምስ ኣሕፈረካ፡ ደሓር እንታይ ክትገብር ኢኻ፧+ 
 9  ብዛዕባ ጕዳይካ ምስ ብጻይካ ተማጐት፣+እቲ ብምስጢር እተነግረካ* ግና ኣይትቕላዕ።+ 
10  ዝሰምዐ ድማ ኣይኬሕፍረካን እዩ፣ኪምለስ ዘይክእል ክፉእ ወረ እውን ኣይክትዝርግሕን ኢኻ። 
11  ብግቡእ ግዜ እተዘርበ ቓል፡ከም ቱፋሕ ወርቂ ኣብ ኣቕሓ ብሩር እዩ።+ 
12  ንእትሰምዕ እዝንስ፡ ጥበበኛ ገናሒከም ቀለቤት ወርቅን ከም ስልማት ጽሩይ ወርቅን እዩ።+ 
13  እሙን ልኡኽ ንለኣኽቱ፡ከምቲ ዛሕሊ ውርጪ ብመዓልቲ ቐውዒ እዩ፣ንሱስ ንጐይታኡ የቕስኖ።*+ 
14  ብዛዕባ ዘይውሃብ ህያብ* ዚምካሕ ሰብ፡ከምቲ ዝናም ዘየምጽእ ደበናን ንፋስን እዩ።+ 
15  ኣዛዚ ብትዕግስቲ ይስነፍ፣ልእምቲ ልሳን ድማ ዓጽሚ ትሰብር።+ 
16  መዓር እንተ ረኺብካ፡ ዜድልየካ ጥራይ ብላዕ፣እምብዛ እንተ ኣብዚሕካዮ፡ ክትተፍኦ ኢኻ።+ 
17  ብጻይካ ኸይመንወካ እሞ ኸይጸልኣካስ፡ናብ ቤቱ እግርኻ ኣይተብዝሕ። 
18  እቲ ኣብ ብጻዩ ብሓሶት ዚምስክርሲ፡ከም ሻፎን ሰይፍን በሊሕ ፍላጻን እዩ።+ 
19  ብግዜ ጭንቂ ኣብ ዘየተኣማምን* ሰብ ዘሎ እምንቶስ፡ከም ሸራፍ ስንን ዘይጽኑዕ እግርን እዩ። 
20  ንጕሁይ ልቢ ደርፊ ዚደርፈሉስ፡ከምቲ ብመዓልቲ ቝሪ ኽዳን ዚቕንጥጥንከምቲ ኣብ ሶዳ* ዚፈስስ መጺጽን እዩ።+ 
21  ጸላኢኻ* እንተ ጠምዩ፡ እንጌራ ኣብልዓዮ፣እንተ ጸሚኡ እውን፡ ማይ ኣስትዮ።+ 
22  በዚ ኸምዝስ፡ ጓህሪ ኣብ ርእሱ ኽትኵምር ኢኻ፣*+የሆዋ ኸኣ ኪፈድየካ እዩ። 
23  ንፋስ ሰሜን ብርቱዕ ዝናም የምጽእ፣ወረኛ ልሳን ድማ ቍጡዕ ገጽ ተምጽእ።+ 
24  ካብ ምስ ነግራም* ሰበይቲ ኣብ ሓደ ቤትሲ፡ኣብ ኵርናዕ ናሕሲ ምቕማጥ ይሓይሽ።+ 
25  ካብ ርሑቕ ሃገር ዝመጸ ጽቡቕ ወረ፡ከም ዝሑል ማይ ንዝደኸመት ነፍሲ* እዩ።+ 
26  ኣብ ቅድሚ እኩይ ዚምብርከኽ* ጻድቕሲ፡ከም እተዘርገት ዓይኒ ማይን ከም እተበላሸወት ዒላን እዩ። 
27  መዓር እምብዛ ኣብዚሕካ ምብላዕ ጽቡቕ ኣይኰነን፣+ክብሪ ርእስኻ ምድላይ እውን ዜኽብር ኣይኰነን።+ 
28  ስምዒቱ ኺቈጻጸር* ዘይክእል ሰብሲ፡መካበብያ ኸም ዘይብላ ዝፈረሰት ከተማ እዩ።+
