17  ካብ ድግስ* ዝመልኦ ቤት ምስ ቈየቛስ፡ቍራስ እንጌራ ምስ ሰላም* ይሓይሽ።+ 
 2  ልቦና ዘለዎ ጊልያ ዜሕፍር ንዝግብሩ ውሉድ ይገዝኦ፣ከም ሓደ ኻብ ኣሕዋት ከኣ ካብ ርስቲ ይካፈል። 
 3  መምከኺ ቝራዕ ንብሩር፡ እቶን ድማ ንወርቂ እዩ፣+ንልቢ ዚምርምሮ ግና የሆዋ እዩ።+ 
 4  እኩይ ንጐዳኢ ዘረባ የቕልበሉ፣መታለሊ ኸኣ ንኽፍእቲ ልሳን ይሰምዓ።+ 
 5  ንድኻ ዜላግጸሉ ንገባሪኡ ይጸርፎ፣+ብጥፍኣት ካልእ ዚሕጐስ ድማ ከይተቐጽዐ ኣይተርፍን።+ 
 6  ደቂ ደቂ ንኣረገውቲ ዘውዶም እዮም፣ኣቦታት* ከኣ ንደቆም ክብሪ እዮም። 
 7  ቅኑዕ* ዘረባ ንዓሻ ዚግብኦ ኣይኰነን።+ ዘረባ ሓሶት ግዳ ንገዛኢ* ኽንደይ ዝገደደ ዘይግባእ ዘይከውን!+
 8  ህያብ ንዋናኡ ኸም ክቡር እምኒ* እዩ፣+ኣብ ዝኸዶ ዘበለ ዅሉ የስልጠሉ።+ 
 9  ኣበሳ ዚሓድግ፡* ፍቕሪ ይደሊ፣+ንነገር መመሊሱ ዜልዕሎ ግና ናይ ቀረባ ፈተውቲ ይፈላሊ።+ 
10  ካብ ሚእቲ መውቃዕቲ ንዓሻስ፡+መግናሕቲ ኣብ ብዓል ኣእምሮ ዝዓመቘ ጦብላሕታ ይሓድግ።+ 
11  ክፉእ ሰብ ዕልወት ጥራይ ይደሊ፣ጨካን ልኡኽ ከኣ ኪቐጽዖ ይለኣኽ።+ 
12  ዓሻ ብዕሽነቱ ኻብ ዜጓንፈካስ፡ኰራዅራ ዝጠፍእዋ ድቢ ኸተጓንፈካ ይሓይሽ።+ 
13  ሰብ ኣብ ክንዲ ጽቡቕሲ ኽፉእ ምስ ዚፈዲ፡ክፉእ ካብ ቤቱ ኣየልግስን።+ 
14  ምጅማር ባእሲ ኸም ምኽፋት ኣፍ ደገ ውሒዝ* እዩ፣ቈየቛ ኸይተላዕለ ርሓቕ።+ 
15  ንእኩይ ናጻ ዜውጽኦን ንጻድቕ ዚዅንኖን፡+—ክልቲኦም ኣብ የሆዋ ፍንፉናት እዮም። 
16  ዓሻስ ጥበብ ንምጥራይ ልቢ ዘይብሉ ኽነሱ፡*ኬጥርያ ዜኽእሎ ዓቕሚ እንተ ኣለዎ እንታይ ይጠቅም፧+ 
17  ናይ ሓቂ ፈታዊ፡ ኵሉ ግዜ የፍቅር፣+ንግዜ ጭንቂ እተወልደ ሓው ድማ እዩ።+ 
18  ልቢ ዘይብሉ ሰብ ኢድ ይጠቅዕ እሞ፡ኣብ ቅድሚ ብጻዩ ኺውሓስ ይሰማማዕ።+ 
19  ግጭት ዚፈቱ፡ ኣበሳ ይፈቱ።+ ኣፍ ደጊኡ ዜበርኽ፡ ውድቀት ይዕድም።+ 
20  ቄናን ዝልቡ ኣሳልጦ* ኣይረክብን፣+ብምትላል ዚዛረብ ድማ፡ ናብ ጥፍኣት ይወድቕ። 
21  ዓሻ ወዲ ዝወለደ፡ ይጕሂ፣ኣቦ ሃላይ እውን ኣይሕጐስን።+ 
22  ሕጉስ ልቢ ጽቡቕ መድሃኒት እዩ፣*+ስቡር መንፈስ ግና ብርታዐ ይጽንቅቕ።*+ 
23  እኩይሲ መገዲ ፍትሒ ንምቕናን፡ብሕቡእ* ጉቦ ይወስድ።+ 
24  ጥበብ ብቐጥታ ኣብ ቅድሚ ኣስተውዓሊ ሰብ እያ፣ኣዒንቲ ዓያሹ ግና ናብ ወሰናት ምድሪ የብላ።+ 
25  ዓሻ ወዲ ንኣቦኡ የጕህዮ፣ንወላዲቱ ኸኣ ጓሂ ልቢ* እዩ።+ 
26  ንጻድቕ ምቕጻዕ ጽቡቕ ኣይኰነን፣ንኽቡራት ምግራፍ ድማ ቅኑዕ ኣይኰነን። 
27  ፍልጠት ዘለዎ፡ ቃላቱ ይገትእ፣+ኣስተውዓሊ ሰብ ከኣ ይሃድእ።*+ 
28  ዓሻ እኳ ስቕ ምስ ዚብል፡ ከም ጥበበኛ፡ከናፍሩ ዚሓትም ድማ ከም ኣስተውዓሊ ይርአ።
