26  ከም ውርጪ ኣብ ሓጋይ፡ ዝናም ከኣ ኣብ ቀውዒ፡ከምኡ እውን ክብሪ ንዓሻ ዚግብኦ ኣይኰነን።+ 
 2  ከምቲ ዑፍ ክትሃድም፡ ለዃዂቶ ድማ ክትነፍር ምኽንያት ዘለዋ፣ከምኡ ኸኣ መርገም ብዘይ ናይ ሓቂ ምኽንያት ኣይበጽሕን እዩ።* 
 3  ሓለንጊ ንፈረስ፡ ልጓም ንኣድጊ፡+ሻቦጥ ድማ ንዝባን ዓያሹ እዩ።+ 
 4  ንርእስኻ ኣብቲ ናቱ ደረጃ ኸይትገብርሲ፡*ንዓሻ ኸም ዕሽነቱ ኣይትመልሰሉ። 
 5  ጥበበኛ ዝዀነ ኸይመስሎስ፡ንዓሻ ኸም ዕሽነቱ መልሰሉ።+ 
 6  እቲ ነገሩ ንዓሻ ብሕድሪ ዚህብሲ፡ባዕሉ ኣእጋሩ ኸም ዜቝርን ገዛእ ርእሱ ኸም ዚጐድእን* ሰብ እዩ። 
 7  ምስላ ኣብ ኣፍ ዓያሹስ፡ከምተን ለዅሳሳት* ኣእጋር ሓንካስ እዩ።+ 
 8  ንዓሻ ኽብሪ ምሃብሲ፡እምኒ ኣብ ወንጭፍ ከም ምእሳር እዩ።+ 
 9  ምስላ ኣብ ኣፍ ዓያሹስ፡ከምቲ ኣብ ኢድ ሰኽራም ዘሎ ኣሻዅ ተኽሊ እዩ። 
10  ዓሻ ወይ ሓላፍ መገዲ ዚቘጽርሲ፡ብወዝቢ* ኸም ዜቝስል ቀስተኛ እዩ። 
11  ከምቲ ኸልቢ ናብ ትፋኡ ዚምለስ፡ዓሻ ንዕሽነቱ ይደግሞ።+ 
12  ጥበበኛ ዝዀነ ዚመስሎ ሰብ ርኢኻዶ ትፈልጥ፧+ ካብኡስ ንዓሻ ዝያዳ ተስፋ ኣለዎ። 
13  ሃካይ፡ “ኣብ መገዲ ዘይባጽሐ ኣንበሳ ኣሎ፣ኣብ ኣደባባይ ኣንበሳ ኣሎ!” ይብል።+ 
14  ከምቲ ማዕጾ ኣብ መፍሰል* ዚዘውር፡ሃካይ ከኣ ኣብ ዓራቱ ይዘውር።+ 
15  ሃካይ ንኢዱ ናብ ጻሕሊ የእትዋ፣ግናኸ፡ ናብ ኣፉ ምምላስ ይደክም።+ 
16  ሃካይሲ ብልቦና ኻብ ዚምልሱ ሸውዓተ ሰባት፡ንሱ ዚጠብብ ይመስሎ። 
17  ብዘይባእሱ ዚንድር* ሓላፍ መገዲ፡ከምቲ ኣእዛን ከልቢ ዚሕዝ እዩ።+ 
18  ከምቲ ጽሉል ሃልሃል ዚብል ተወርዋርን ፍላጻን ሞትን* ዚውርውር፡
19  ንብጻዩ ኣታሊልዎስ፡ “ክጻወተካ እየ!” ዚብሎ እውን ከምኡ እዩ።+ 
20  ዕንጨይቲ ኣብ ዘይብሉ፡ ሓዊ ይጠፍእ፣ሓማዪ ኣብ ዘይብሉ፡ ባእሲ የቋርጽ።+ 
21  ከምቲ ፈሓም ንጓህሪ፡ ዕንጨይቲ ድማ ንሓዊ ዚኸውን፡ነግራም ሰብኣይ ባእሲ ይውልዕ።+ 
22  ቃላት ሓማዪ ኸም ጥዑም ኵላሶ* እዩ፣ምስ ተዋሕጠ ኽሳብ ከብዲ ይወርድ።+ 
23  ካብ እኩይ ልቢ ዚወጽእ ቃላት ፍትወትሲ፡*ኣብ ገልዒ ኸም እተለበጠ ብሩር እዩ።+ 
24  ንኻልኦት ዚጸልእ፡ ነዚ ብኸናፍሩ ይሓብኦ፣ኣብ ውሽጡ ግና ምትላል የንብር። 
25  ኣብ ልቡ ሸውዓተ ፍንፉን ነገር ኣለዎ እሞ፡*ዘረባኡ ጥዑም እኳ እንተ ዀነ፡ ኣይትእመኖ። 
26  ጽልኡ ብተንኰል እኳ እንተ ተሓብአ፡እከዩስ ኣብ ጉባኤ ኪቕላዕ እዩ። 
27  ጕድጓድ ዚዅዕት፡ ኣብኣ ይወድቕ፣እምኒ ዜንከባልል ከኣ፡ ንሳ ትምለሶ።+ 
28  ሓሳዊት ልሳን ነቶም ዝደቘሰቶም ትጸልኦም፣ሸሓጢት ኣፍ ድማ ጥፍኣት ተምጽእ።+
