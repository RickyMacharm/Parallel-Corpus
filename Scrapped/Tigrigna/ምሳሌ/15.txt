15  ልኡም ምላሽ፡ ነድሪ የህድእ፣+ተሪር ቃል ግና፡ ቍጥዓ የለዓዕል።+ 
 2  ልሳን ጥበበኛታት ንፍልጠት ጽቡቕ ገይሩ ይጥቀመሉ፣+ኣፍ ዓያሹ ግና ዕሽነት ይድርጕሕ። 
 3  ኣዒንቲ የሆዋ ኣብ ኵሉ ቦታ እየን፣ንእኩያትን ንሰናያትን ይቋመታኦም።+ 
 4  ህድእቲ ልሳን* ኦም ህይወት እያ፣+ጠዋይ ዘረባ ግና ተስፋ የቕብጽ።* 
 5  ዓሻ፡ ተግሳጽ ኣቦኡ ይንዕቕ፣+ጐራሕ ግና መአረምታ* ይቕበል።+ 
 6  ኣብ ቤት ጻድቕ ብዙሕ መዝገብ ኣሎ፣ፍርያት* እኩያት ግና ጭንቂ የምጽእ።+ 
 7  ከናፍር ጥበበኛታት ፍልጠት ይዝርግሓ፣+ልቢ ዓያሹ ግና ከምኡ ኣይኰናን።+ 
 8  መስዋእቲ እኩያት ኣብ የሆዋ ፍንፉን እዩ፣+ጸሎት ቅኑዓት ግና ባህ የብሎ።+ 
 9  የሆዋ ንመገዲ እኩይ ይፍንፍና፣+ጽድቂ ንዚስዕብ ግና የፍቅሮ።+ 
10  መገዲ ንዚሓድግ፡ ተግሳጽ ሕማቕ* ይመስሎ፣+መግናሕቲ ዚጸልእ ድማ፡ ይመውት።+ 
11  መቓብርን* ቦታ ጥፍኣትን* ኣብ ቅድሚ የሆዋ እዩ።+ ልቢ ሰባት ግዳ ኽንደይ ብዝያዳ ኸምኡ ዘይከውን!+
12  መላገጺ መአረምታ* ኣይፈቱን።+ ንጥበበኛ ድማ ኣየማኽርን።+ 
13  ሕጉስ ልቢ ንገጽ የብርሆ፣ጓሂ ልቢ ግና መንፈስ ይሰብር።+ 
14  ዚርዳእ ልቢ ፍልጠት ይደሊ፣+ኣፍ ዓያሹ ግና ዕሽነት ይምገብ።*+ 
15  ኵለን መዓልትታት ውጹዓት ክፉኣት እየን፣+ሕጉስ* ልቢ ዘለዎ ግና ብቐጻሊ ድግስ ኣለዎ።+ 
16  ካብ ብዙሕ ሃብቲ ምስ ጭንቀትሲ፡*+ሒደት ምስ ፍርሃት የሆዋ ይሓይሽ።+ 
17  ካብ ስቡሕ ብዕራይ* ምስ ጽልእስ፡+ጻሕሊ ሓምሊ ምስ ፍቕሪ ይሓይሽ።+ 
18  ቍጡዕ ሰብ፡ ባእሲ የለዓዕል፣+ንቝጥዓ ደንጓዪ ግና፡ ቈየቛ የህድእ።+ 
19  ጐደና ሃካይ ከም ሓጹር እሾዅ እያ፣+መገዲ ቕኑዓት ግና ከም ጥጥሕቲ ጽርግያ እያ።+ 
20  ጥበበኛ ወዲ ንኣቦኡ የሐጕሶ፣+ዓሻ ሰብ ግና ንኣዲኡ ይንዕቃ።+ 
21  ልቢ ንዘይብሉ፡ ዕሽነት ሓጐስ እዩ፣+ኣስተውዓሊ ሰብ ግና ትኽ ኢሉ ይኸይድ።+ 
22  ምኽሪ ኣብ ዘይብሉ፡ ውጥናት ይፈሽል፣ብብዙሓት ኣማኸርቲ ግና ዕማም ይዕመም።+ 
23  ሰብ ብቕኑዕ ምላሽ* ይሕጐስ፣+ብግዜኡ ዚዝረብ ቃል ድማ ክንደይ ኰን ጽቡቕ እዩ!+
24  መገዲ ህይወት ንብዓል ልቦና ናብ ላዕሊ ትመርሖ፣+ካብቲ ኣብ ታሕቲ ዘሎ መቓብር* እውን ተርሕቖ።+ 
25  የሆዋ ንቤት ዕቡያት የፍርሳ፣+ንዶብ መበለት ግና ይሕልዎ።+ 
26  የሆዋ ንሓሳባት እኩይ ይፍንፍኖ፣+ባህ ዜብል ቃላት ግና ኣብ ቅድሚኡ ንጹህ እዩ።+ 
27  ረብሓ ሸፈጥ ዚረክብ ኣብ ቤተ ሰቡ ጭንቂ* የምጽእ፣+ጉቦ ዚጸልእ ግና ብህይወት ይነብር።+ 
28  ልቢ ጻድቕ ቅድሚ ምምላሱ የስተንትን፣*+ኣፍ እኩያት ግና ክፉእ ነገር ይድርጕሕ። 
29  የሆዋ ኻብ እኩያት ርሑቕ እዩ፣ንጸሎት ጻድቃን ግና ይሰምዖ።+ 
30  ብሩህ ኣዒንቲ* ንልቢ የሐጕሶ፣ጽቡቕ ወረ ኸኣ ንኣዕጽምቲ የደልድሎ።*+ 
31  እቲ ህይወት ዚህብ መግናሕቲ ዚሰምዕ፡ኣብ መንጎ ጥበበኛታት ይነብር።+ 
32  ተግሳጽ ዚኣቢ፡ ንህይወቱ* ይንዕቃ፣+መግናሕቲ ዚሰምዕ ግና፡ ልቢ የጥሪ።+ 
33  ፍርሃት የሆዋ፡ ስልጠና ጥበብ እዩ፣+ቅድሚ ኽብሪ ድማ ትሕትና ኣላ።+
