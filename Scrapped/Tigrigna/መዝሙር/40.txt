40  ብየሆዋ ብዙሕ ተስፋ ገይረ፣*ንሱ እውን እዝኑ ናባይ ኣድኒኑ* ኣውያተይ ሰሚዑ።+ 
 2  ድዋሕዋሕ ካብ ዚብል ጕድጓድ፡ካብ ረግረግ ጸብሪ ኣውጺኡኒ። ንኣእጋረይ ኣብ ከውሒ ኣቚምወን፣ንስጕምትታተይ ከኣ ኣጽኒዕወን። 
 3  ንኣምላኽና ውዳሰ ዚኸውንሓድሽ መዝሙር ድማ ኣብ ኣፈይ ኣንቢሩ።+ ብዙሓት እዚ ርእዮም ኪፈርሁ፡ብየሆዋ ኸኣ ኪእመኑ* እዮም። 
 4  ብየሆዋ ዚእመን፡*ናብ ሕንግድ ወይ ናብቶም ናይ ሓሶት* ድማ ዘየብል ሰብ ሕጉስ እዩ። 
 5  ኦ የሆዋ ኣምላኸይ፡ዜደንቕ ግብርታትካን ንዓና ዝሓሰብካዮ ሓሳባትካን፡እቲ ዝገበርካዮስ ክንደይ ኰን ብዙሕ እዩ።+ ምሳኻ ኺወዳደር ዚኽእል የልቦን፣+ክነግረሉን ክዛረበሉን እንተ ዝፍትንሲ፡ምጽብጻቡ ዘይከኣል ብዙሕ ምዀነ!+ 
 6  መስዋእትን መባእን ኣይደለኻን፣*+ኣእዛነይ ኪሰምዓ ግና ከፊትካለይ።+ ዚሓርር መስዋእትን መስዋእቲ ሓጢኣትን ኣይሓተትካን።+ 
 7  ሽዑ፡ ኣነ ኸምዚ ኢለ፦ “እነኹ፡ መጺአ። ኣብ ጥቕልልቲ መጽሓፍ ብዛዕባይ ተጻሒፉ እዩ።+ 
 8  ኦ ኣምላኸይ፡ ፍቓድካ ምግባር ደስ ይብለኒ እዩ፣*+ሕግኻ ድማ ኣብ ውሽጠይ እዩ።+ 
 9  ኣብ ዓብዪ ኣኼባ ብስራት ጽድቂ ኣበሲረ።+ ኦ የሆዋ፡ ኣጸቢቕካ ኸም እትፈልጦ፡እንሆ፡ ከናፍረይ ኣይገታእኩን።+ 
10  ንጽድቅኻ ኣብ ውሽጢ ልበይ ኣይከወልክዎን። ተኣማንነትካን ድሕነትካን እነግር እየ። ብተኣማንነት እተርእዮ ፍቕርኻን ሓቅኻን ኣብ ዓብዪ ጉባኤ ኣይሓባእኩን።”+ 
11  ኦ የሆዋ፡ ምሕረትካ ኣይትኽልኣኒ። ብተኣማንነት እተርእየኒ ፍቕርኻን ሓቅኻን ወትሩ ይሓልዋኒ።+ 
12  ምቝጻሩ ዘይከኣል መዓት ከቢቡኒ።+ መገደይ ምርኣይ ክሳዕ ዝስእን፡ እቲ ኣዝዩ ብዙሕ ስሕተተይ ውሒጡኒ።+ ካብ ጸጕሪ ርእሰይ ይበዝሕ እዩ እሞ፡ልበይ ጠፊኡኒ ኣሎ። 
13  ኦ የሆዋ፡ በጃኻ ንምድሓነይ ፍቓደኛ ኹን።+ ኦ የሆዋ፡ ንምርዳአይ ቀልጥፍ።+ 
14  ኵሎም እቶም ንህይወተይ* ኬጥፍእዋ ዚደልዩ፡ይሕፈሩን ይዋረዱን። እቶም ብመዓተይ ደስ ዚብሎም፡ናብ ውርደት የንሳሕቡ። 
15  እቶም “ኣሰይ! ኣሰይ!” ዚብሉኒ፡ብሰሪ ሕፍረቶም ይሰምብዱ። 
16  እቶም ዚደልዩኻ ግና፡+ብኣኻ ይፈስሁን ይተሓጐሱን።+ እቶም ግብርታት ድሕነትካ ዚፈትዉ ኸኣ፡ወትሩ፡ “የሆዋ ይዕበ” ይበሉ።+ 
17  ኣነ ግና ረዳኢ ኣልቦን ድኻን እየ፣የሆዋ ደኣ የቕልበለይ። ንስኻ ረዳእየይን መናገፍየይን ኢኻ፣+ኣምላኸየ፡ ኣይትደንጒ።+
