30  ኦ የሆዋ፡ ንስኻ ኣልዒልካኒ* ኢኻ እሞ፡ ልዕል ከብለካ እየ፣ንጸላእተይ ብኣይ ኣየሐጐስካዮምን።+ 
 2  ኦ የሆዋ ኣምላኸይ፡ ኣነ ናባኻ ኣእውየ፡ ንስኻ እውን ኣሕዊኻኒ።+ 
 3  ኦ የሆዋ፡ ካብ መቓብር* ኣልዒልካኒ።*+ ብህይወት ኣንቢርካኒ፣ ናብ ጕድጓድ* ከይወርድ ኣድሒንካኒ።+ 
 4  ኣቱም እሙናቱ፡ ንየሆዋ ውዳሰ ዘምሩሉ፣*+ነቲ ቕዱስ ስሙ* ኣመስግንዎ፣+
 5  ቍጥዓኡስ ንቕጽበት እዩ፣+ሞገሱ* ግና ንምሉእ ህይወት እዩ።+ ምሸት ብኽያት ኪኸውን ይኽእል፣ ንግሆ ግና እልልታ ይኸውን።+ 
 6  ኣነስ ብራህዋይ፡“ከቶ ኣይክናወጽን* እየ” ኢለ ነይረ። 
 7  ኦ የሆዋ፡ ሞገስካ* ምስ ረኸብኩ፡ ከም ከረን ኣደልዲልካኒ።+ ገጽካ ምስ ሓባእካ ግና፡ ተሸቢረ።+ 
 8  ኦ የሆዋ፡ ናባኻ እጽውዕ ኣለኹ፣+ንየሆዋ ድማ ሞገስ እልምኖ ኣለኹ። 
 9  ናብ ጕድጓድ* እንተ ወሪደስ፡ ካብ ሞተይ* እንታይ ረብሓ ይርከብ፧+ ሓመድዶ ይውድሰካ እዩ፧+ ብዛዕባ ተኣማንነትካዶ ይነግር እዩ፧+ 
10  ኦ የሆዋ፡ ስማዕ እሞ ሞገስ ኣርእየኒ።+ ኦ የሆዋ፡ ረዳእየይ ኩን።+ 
11  ንሓዘነይ ናብ ሳዕስዒት ለዊጥካዮ፣ማቐይ ቀንጢጥካ ኸኣ ሓጐስ ከዲንካኒ፣
12  ስለዚ፡ ውዳሰኻ ኽዝምር እየ እምበር፡ ስቕ ኣይክብልን እየ።* ኦ የሆዋ ኣምላኸይ፡ ንዘለኣለም ክውድሰካ እየ።
