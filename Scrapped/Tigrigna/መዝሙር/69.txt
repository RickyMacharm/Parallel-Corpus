69  ኦ ኣምላኽ፡ ማያት ኣስጊኡኒ* እዩ እሞ፡ ኣድሕነኒ።+ 
 2  ናብቲ መርገጺ ባይታ ዘይብሉ ዓሚቝ ታኼላ ጥሒለ።+ ናብ ዓሚቝ ማያት ኣትየ፡ብርቱዕ ውሒዝ ከኣ ወሲዱኒ።+ 
 3  ብምእዋይ ደኺመ፣+ጐረሮይ ላሕቲቱ። ኣዒንተይ ንኣምላኸይ ብምጽባይ ደኺመን።+ 
 4  እቶም ብዘይ ምኽንያት ዚጸልኡኒ፡+ካብ ጸጕሪ ርእሰይ ይበዝሑ። እቶም ኬጥፍኡኒ ዚደልዩ፡እቶም ጠላማት ጸላእተይ* በዚሖም። ዘይሰረቕክዎ ኸረክብ ተገዲደ። 
 5  ኦ ኣምላኽ፡ ንስኻ ንዕሽነተይ ትፈልጦ ኢኻ፣በደለይ እውን ካባኻ ኣይተሓብአን። 
 6  ኦ ልዑላዊ ጐይታ፡ የሆዋ ጐይታ ሰራዊት፡ብኣኻ ተስፋ ዚገብሩ ብኣይ ኣይሕፈሩ። ኦ ኣምላኽ እስራኤል፡እቶም ዚደልዩኻ ብኣይ ኣይዋረዱ። 
 7  ስለኻ ተጸሪፈ፣+ውርደት ከኣ ንገጸይ ሸፊንዎ።+ 
 8  ንኣሕዋተይ ጋሻ፡ንደቂ ኣደይ ድማ ጓና ዀይነዮም።+ 
 9  ቅንኣት ቤትካ በሊዑኒ፣+ጸርፊ እቶም ዚጸርፉኻ ኸኣ ኣባይ ወዲቑ።+ 
10  ብጾም ገዛእ ርእሰይ* ምስ ኣትሓትኩ፡*ብሰንኪ እዚ ተጸሪፈ። 
11  ማቕ ምስ ተኸደንኩ፡መመሰሊ ዀይነዮም። 
12  መዛረቢ እቶም ኣብ ኣፍ ደገ ኸተማ ዘለዉ ዀይነ፣ሰኽራማት ከኣ መድረፊኦም ገይሮምኒ። 
13  ኦ የሆዋ፡ ብቕብልቲ ግዜ ግና፡ጸሎተይ ናባኻ ይብጻሕ።+ ኦ ኣምላኽ፡ ብብዝሒ እቲ ብተኣማንነት እተርእዮ ፍቕርኻ፡በቲ ርግጽ ዝዀነ ግብርታት ድሕነትካ መልሰለይ።+ 
14  ካብ ታኼላ ኣናግፈኒ፣ክጥሕል ኣይትሕደገኒ። ካብቶም ዚጸልኡንንካብቲ መዓሙቝ ማያትን ኣናግፈኒ።+ 
15  ብርቱዕ ውሒዝ ኪወስደኒ፡+ወይ መዓሙቝ ኪውሕጠኒ፡ወይ ዒላ* ኣብ ልዕለይ ኣፉ ኺዓጹ ኣይትሕደግ።+ 
16  ኦ የሆዋ፡ ብተኣማንነት እተርእዮ ፍቕርኻ ጽቡቕ እዩ እሞ፡ መልሰለይ።+ ከም ብዝሒ ምሕረትካ ናባይ ኣብል፣+
17  ካብ ጊልያኻ ድማ ገጽካ ኣይትሕባእ።+ ኣብ ጭንቂ እየ ዘለኹ እሞ፡ ቀልጢፍካ መልሰለይ።+ 
18  ናባይ ቅረብ እሞ ኣናግፈኒ፣*ካብ ጸላእተይ ተበጀወኒ። 
19  ጸርፈይን ሕስራነይን ውርደተይን ንስኻ ትፈልጦ ኢኻ።+ ንዅሎም ጸላእተይ ትርእዮም ኢኻ። 
20  ጸርፊ ንልበይ ሰቢርዎ እዩ እሞ፡ ቍስለይ ዘይሓዊ ዀይኑ።* ዚድንግጸለይ ክረክብ ተስፋ ገይረ ነይረ፣ ሓደ እኳ ኣይነበረን፣+ዜጸናንዓኒ ኽረክብ እውን ተጸብየ ነይረ፣ ሓደ እኳ ኣይረኸብኩን።+ 
21  ንብልዒ ግና መርዚ* ሂቦምኒ፣+ንጽምአይ እውን ክሰትዮስ መጺጽ ሂቦምኒ።+ 
22  መኣዶም ኣብ ቅድሚኦም መጻወድያ፡ብልጽግናኦም ድማ መፈንጠራ ይኹን።+ 
23  ከይርእዩ ኣዒንቶም ይጸልምታ፣ንሕቘኦም ድማ ወትሩ ኣንቀጥቅጦ። 
24  ነድርኻ* ኽዓወሎም፣ዚነድድ ቍጥዓኻ እውን የርክቦም።+ 
25  ሰፈሮም* ይባድም፣ኣብ ድንኳናቶም ከኣ ሓደ እኳ ኣይንበር።+ 
26  ነቲ ዝወቓዕካዮ ይሰጕግዎ፡ስቓይ እቶም ዘቝሰልካዮም እውን ይጽብጽቡ። 
27  ኣብ ልዕሊ በደሎም በደል ወስኽ፣ኣብ ጽድቅኻ እውን ግደ ኣይሃልዎም። 
28  ካብ መጽሓፍ ህያዋን* ይደምሰሱ፣+ኣብ መንጎ ጻድቃን ከኣ ኣይመዝገቡ።+ 
29  ኣነ ግና ውጹዕ እየ፡ እቕንዞ እውን ኣለኹ።+ ኦ ኣምላኽ፡ ድሕነትካ የዕቍበኒ። 
30  ንስም ኣምላኽ ውዳሰ ኽዝምረሉ፡ብምስጋና ድማ ከዕብዮ እየ። 
31  እዚ ንየሆዋ ኻብ ብዕራይ፡ካብ ኣቕርንትን ሸዀናን ዘለዎ ዝራብዕ ንላዕሊ ባህ ኬብሎ እዩ።+ 
32  ዓቃላት* ኪርእይዎን ኪሕጐሱን እዮም። ኣቱም ንኣምላኽ እትደልይዎ፡ ልብኹም ይተሓደስ። 
33  የሆዋስ ንድኻታት ይሰምዖም፡+ንምሩኻት ህዝቡ እውን ኣይንዕቆምን እዩ።+ 
34  ሰማይን ምድርን፡ባሕርታትን ኣብኡ ዚንቀሳቐስ ኵሉን ይወድሶ።+ 
35  ኣምላኽሲ ንጽዮን ኬድሕና፡+ንኸተማታት ይሁዳ ድማ ዳግም ኪሃንጸን እዩ፣ንሳቶም ከኣ ኣብአን ኪቕመጡን ንዓኣ ኺርስተይዋን* እዮም። 
36  ዘርኢ ገላዉኡ ኺወርስዋ፡+እቶም ስሙ ዚፈትዉ+ ኸኣ ኣብኣ ኺነብሩ እዮም።
