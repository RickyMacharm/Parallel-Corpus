63  ኦ ኣምላኽ፡ ንስኻ ኣምላኸይ ኢኻ፡ እደልየካ ኣለኹ።+ ንዓኻ ኽረክብ ሃረር እብል ኣለኹ።*+ ማይ ኣብ ዘይብሉ ደረቕን ምድሪ ኣጻምእንብናፍቖትካ ደኺመ ኣለኹ።*+ 
 2  ስለዚ፡ ኣብ መቕደስ ጠሚተካ፡ብርታዐኻን ክብርኻን ድማ ርእየ።+ 
 3  ብተኣማንነት እተርእዮ ፍቕርኻ ኻብ ህይወት ስለ ዚበልጽ፡+ከናፍረይ ኬሞግሳኻ እየን።+ 
 4  ስለዚ፡ ምሉእ ህይወተይ ክውድሰካ እየ፣ብስምካ ኣእዳወይ ከልዕል እየ። 
 5  ብብሉጽን ብሕሩይን ግደ* ዓጊበ እየ* እሞ፡ኣፈይ ብእልልታ ኸናፍረይ ኪውድሰካ እዩ።+ 
 6  ኣብ ዓራተይ ኰይነ እዝክረካ፡ብግዜ ሓለዋታት ለይቲ ኸኣ ብዛዕባኻ አስተንትን እየ።+ 
 7  ንስኻስ ረዳእየይ ኢኻ፣+ኣብ ጽላል ኣኽናፍካ ድማ እልል እብል እየ።+ 
 8  ናባኻ እለግብ እየ፣*የማነይቲ ኢድካ ኣጽኒዓ ትሕዘኒ።+ 
 9  እቶም ንህይወተይ ኬጥፍእዋ* ዚደልዩ ግና፡ናብ መዓሙቝ ምድሪ ኺወርዱ እዮም። 
10  ናብ ሓይሊ ሰይፊ ኣሕሊፍካ ኺውሃቡ እዮም። ቀለብ ወኻሩ* ኪዀኑ እዮም። 
11  ንጉስ ግና ብኣምላኽ ኪሕጐስ እዩ። ኣፍ እቶም ሓሶት ዚዛረቡ ኺዕበስ እዩ እሞ፡ብእኡ ዚምሕል ዘበለ ዅሉ ኺፍሳህ* እዩ።
