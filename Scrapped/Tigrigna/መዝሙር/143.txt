143  ኦ የሆዋ፡ ጸሎተይ ስማዕ፣+ናብ ልማኖይ ጽን በል። ብተኣማንነትካን ብጽድቅኻን መልሰለይ። 
 2  ኣብ ቅድሜኻስ ሓደ እኳ ጻድቕ ዝዀነ ህያው የልቦን እሞ፡+ምስ ጊልያኻ ናብ ፍርዲ ኣይትእቶ። 
 3  ጸላእስ ይሰጕጐኒ ኣሎ፣*ንህይወተይ ናብ ምድሪ ደርብዩ ሓምሺሽዋ ኣሎ። ከምቶም ቀደም ዝሞቱ ኣብ ጸልማት የንብረኒ ኣሎ። 
 4  መንፈሰይ* ጠሊሙ፣+ልበይ ኣብ ውሽጠይ ደንዚዙ።+ 
 5  ናይ ቀደም መዓልትታት እዝክር፡ንዅሉ ተግባርካ አስተንትነሉ፡+ብዛዕባ ግብሪ ኣእዳውካ ድማ ብህንጥዮት ኣጸቢቐ እሓስብ* እየ። 
 6  ኣእዳወይ ናባኻ እዝርግሕ ኣለኹ፣ኣነስ ከምታ ንዓኻ ዝጸምአት ምድሪ ኣጻምእ እየ።*+ (ሴላ) 
 7  ኦ የሆዋ፡ ብርታዐይ* ተወዲኡ እዩ እሞ፡+ቀልጢፍካ መልሰለይ።+ ገጽካ ኣይትኸውለለይ፣+እንተ ዘይኰነስ፡ ከምቶም ናብ ጕድጓድ* ዚወርዱ ክኸውን እየ።+ 
 8  ብኣኻ እእመን* እየ እሞ፡ንግሆ ነቲ ብተኣማንነት እተርእዮ ፍቕርኻ ኣስምዓኒ። ናባኻ እየ ዘብል እሞ፡*ዝኸደላ መገዲ ኣፍልጠኒ።+ 
 9  ኦ የሆዋ፡ ካብ ጸላእተይ ኣናግፈኒ። ዕቝባኻ እደሊ እየ።+ 
10  ንስኻ ኣምላኸይ ኢኻ እሞ፡ፍቓድካ ኽገብር ምሃረኒ።+ መንፈስካ ጽቡቕ እዩ፣ብጥጡሕ ምድሪ* ይምርሓኒ። 
11  ኦ የሆዋ፡ ምእንቲ ስምካ፡ ብህይወት ኣንብረኒ። ብጽድቅኻ ኻብ ጭንቂ ኣናግፈኒ።*+ 
12  ኣነ ጊልያኻ እየ እሞ፡+በታ ብተኣማንነት እተርእያ ፍቕርኻ፡ ንጸላእተይ ወድኣዮም፣*+ንዅሎም እቶም ዜጨንቑኒ* ኣጥፍኣዮም።+
