20  የሆዋ ብመዓልቲ ጭንቂ ይመልሰልካ። ስም ኣምላኽ ያእቆብ የዕቍብካ።+ 
 2  ካብ መቕደስ ረድኤት ይስደደልካ፣+ካብ ጽዮን ከኣ ይደግፍካ።+ 
 3  ንዅሉ መባእካ ይዘክሮ፣ንዚሓርር መስዋእትኻ ድማ ብሞገስ ይቀበሎ።* (ሴላ) 
 4  ትምኒት ልብኻ ይሃብካ፣+ኣብ ኵሉ ውጥናትካ* እውን ኣሳልጦ ይሃብካ። 
 5  ብግብርታት ድሕነትካ እልል ክንብል፡+ብስም ኣምላኽና ኸኣ ሰንደቕ ዕላማና ኸነልዕል ኢና።+ የሆዋ ንዅሉ ልማኖኻ ይፈጽመልካ። 
 6  የሆዋ ንቕቡኡ ኸም ዜድሕኖ ሕጂ ፈሊጠ።+ በቲ ብየማነይቲ ኢዱ ዚገብሮ ዓብዪ ድሕነት*+ካብቲ ቕዱስ ሰማያቱ ይምልሰሉ። 
 7  ገሊኦም ብሰረገላታት፡ ገሊኦም እውን ብኣፍራስ ይእመኑ፣+ንሕና ግና ስም የሆዋ ኣምላኽና ኢና እንጽውዕ።+ 
 8  ንሳቶም ተረዅሚሾምን ወዲቖምን፣ንሕና ግና ተንሲእናን ቌምናን።+ 
 9  ኦ የሆዋ፡ ንንጉስ ኣድሕኖ!+ በታ እንጠርዓላ መዓልቲ ኺሰምዓና እዩ።+
