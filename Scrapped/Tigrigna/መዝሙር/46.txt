46  ኣምላኽ መዕቈቢናን ብርታዐናን+ብግዜ ጭንቂ ብቐሊሉ ዚርከብ ረድኤትን እዩ።+ 
 2  ስለዚ፡ ምድሪ እኳ እንተ ተለወጠት፡ኣኽራን እኳ ናብ መዓሙቝ ባሕሪ እንተ ተገልበጡ፡+
 3  ማያቱ እኳ እንተ ተናወጸን እንተ ዓፈረን፡+ኣኽራን እኳ ብሰንኪ ነውጹ እንተ ኣንቀጥቀጡ፡ ኣይንፈርህን ኢና። (ሴላ) 
 4  ነታ ቕድስቲ ዓባይ ማሕደር እቲ ልዑል ዝዀነት ከተማ ኣምላኽ+ዜሐጕስ ወሓይዝ ዘለዎ ፈለግ ኣሎ። 
 5  ኣምላኽ ኣብታ ኸተማ ኣሎ፣+ ኣይክትግልበጥን እያ። ኪወግሕ ከሎ፡ ኣምላኽ ኪረድኣ እዩ።+ 
 6  ኣህዛብ ረቢሾም፡ መንግስትታት ተገልቢጠን፣ድምጹ ዓው ምስ ኣበለ ኸኣ፡ ምድሪ መኺኻ፣+
 7  የሆዋ ጐይታ ሰራዊት ምሳና እዩ፣+ኣምላኽ ያእቆብ እምባና* እዩ። (ሴላ) 
 8  ንዑ፡ ተግባራት የሆዋ፡ኣብ ምድሪ ዝገበሮ መስተንክር ነገራት ርኣዩ። 
 9  ንውግእ ኣብ ብዘላ ምድሪ መወዳእታ ይገብረሉ።+ ንቐስቲ ይሰብሮ፡ ንዂናት ድማ ይቐራስሞ፣ንሰረገላታት* ብሓዊ የንድዶ። 
10  “ስዩም በሉ፡ ኣነ ኣምላኽ ምዃነይ ከኣ ፍለጡ። ኣብ መንጎ ኣህዛብ ልዕል ክብል፡+ኣብ ምድሪ ልዕል ክብል እየ።”+ 
11  የሆዋ ጐይታ ሰራዊት ምሳና እዩ፣+ኣምላኽ ያእቆብ እምባና እዩ።+ (ሴላ)
