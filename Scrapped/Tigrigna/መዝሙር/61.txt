61  ኦ ኣምላኽ፡ ኣውያተይ ስማዕ። ናብ ጸሎተይ ኣቕልብ።+ 
 2  ልበይ ምስ ቀበጸ፡*+ካብ ወሰናት ምድሪ ናባኻ ኸእዊ እየ፣ካባይ ልዕል ናብ ዝበለ ኸውሒ ምርሓኒ።+ 
 3  ንስኻስ መዕቈብየይ፡ካብ ጸላኢ ዜዕቍበኒ ጽኑዕ ግምቢ ኢኻ።+ 
 4  ንዘለኣለም ኣብ ድንኳንካ ጋሻ ክኸውን እየ፣+ኣብ ትሕቲ ጽላል ኣኽናፍካ ኽዕቈብ እየ።+ (ሴላ) 
 5  ኦ ኣምላኽ፡ ንስኻስ መብጽዓታተይ ሰሚዕካ ኣለኻ። ርስቲ እቶም ስምካ ዚፈርሁ ሂብካኒ ኣለኻ።+ 
 6  ንዕድመ* ንጉስ መዓልትታት ክትውስኸሉ ኢኻ፣+ዓመታቱ ድማ ንውሉድ ወለዶ ኪኸውን እዩ። 
 7  ኣብ ቅድሚ ኣምላኽ ንዘለኣለም ኣብ ዝፋን ኪቕመጥ* እዩ፣+ምእንቲ ኺሕልዋኦስ፡ ብተኣማንነት ዚርአ ፍቕርን ተኣማንነትን ሃቦ።+ 
 8  ሽዑ፡ መዓልቲ መዓልቲ መብጽዓታተይ ክፍጽም ከለኹ፡+ንስምካ ንዘለኣለም ውዳሰ ኽዝምረሉ* እየ።+
