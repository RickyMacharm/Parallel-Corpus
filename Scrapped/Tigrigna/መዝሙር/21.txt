21  ኦ የሆዋ፡ ንጉስ ብብርታዐኻ ይሕጐስ፣+ብግብርታት ድሕነትካስ ክንደይ ኰን እዩ ኣዝዩ ዚሕጐስ!+ 
 2  ትምኒት ልቡ ሂብካዮ፣+ልማኖ ኸናፍሩ እውን ኣይከላእካዮን። (ሴላ) 
 3  ከመይሲ፡ ብብዙሕ በረኸት ተቐቢልካዮ፣ኣብ ርእሱ ኸኣ ዘውዲ ጽሩይ ወርቂ ደፊእካሉ።+ 
 4  ህይወት ለሚኑካስ፡ነዊሕ ዕድመ* ንዘለኣለመ ኣለም ሂብካዮ።+ 
 5  ግብርታት ድሕነትካ ዓብዪ ኽብሪ የምጽኣሉ።+ ክብርን ግርማን ትዕድሎ። 
 6  ንዘለኣለም እተባረኸ ትገብሮ፣+ኣብ ቅድሜኻ* ብምግባርካ ብሓጐስ ተደስቶ።+ 
 7  ንጉስሲ ብየሆዋ ይእመን* እዩ፣+እቲ ልዑል ብተኣማንነት ስለ ዜፍቅሮ፡ ከቶ ኣይናወጽን።*+ 
 8  ኢድካ ንዅሎም ጸላእትኻ ኽትረኽቦም፡የማነይትኻ ድማ ንዚጸልኡኻ ኽትረኽቦም እያ። 
 9  ምስ ኣቕለብካሎም፡ ኣብቲ ምዱብ ግዜ ኸም እቶን ሓዊ ኽትገብሮም ኢኻ። የሆዋ ብቝጥዓኡ ኺውሕጦም፡ ሓዊ ኸኣ ኪበልዖም እዩ።+ 
10  ንፍሪኦም ካብ ምድሪ፡ንዘርኦም እውን ካብ ደቂ ሰብ ከተጥፍእ ኢኻ። 
11  ንሳቶምሲ ኽፉእ ሓሊኖምልካ፣+ዘይሰልጥ ተንኰል ድማ ሓሲቦም።+ 
12  ቀስትኻ* ናባታቶም* ብምቕናዕ፡ከም ዜንሳሕቡ ኽትገብሮም ኢኻ።+ 
13  ኦ የሆዋ፡ ብብርታዐኻ ተንስእ። ንሓይልኻ ውዳሰ ኽንዝምር* ኢና።
