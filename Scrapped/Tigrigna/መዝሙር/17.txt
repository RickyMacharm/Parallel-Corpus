17  ኦ የሆዋ፡ ፍትሒ ደልየ ዘቕርቦ ልማኖ ስማዕ፣ናብ ኣውያተይ ኣቕልብ፣ነቲ ብዘይ ምትላል ዘቕርቦ ጸሎተይ ስማዕ።+ 
 2  ፍትሓዊ ፍርዲ ፍረደለይ፣+ኣዒንትኻ ኸኣ ቅኑዕ ይርኣያ። 
 3  ንልበይ መርሚርካዮ፡ ብለይቲ ድማ ኣጸቢቕካ ተዓዚብካኒ ኢኻ፣+ኣጽሪኻኒ ኢኻ፣+ገለ ኽፉእ ከም ዘይሓሰብኩ ኽትረክብ ኢኻ፣ኣፈይ እውን ኣይጠሓሰትን። 
 4  ብዛዕባ ተግባራት ሰብሲ፡ከም ቃል ከናፍርካ፡ ካብ መገድታት ከተርቲ ርሒቐ።+ 
 5  ኣእጋረይ ከይዕንቀፍሲ፡ስጕምትታተይ ኣብ ኣሰርካ ይጽንዓ።+ 
 6  ኦ ኣምላኽ፡ ክትምልሰለይ ኢኻ እሞ፡ እጽውዓካ ኣለኹ።+ እዝንኻ ናባይ ኣድንን።* ቃላተይ ስማዕ።+ 
 7  ኣታ ነቶም ኣብ የማነይቲ ኢድካ ዚምዕቈቡካብቶም ካባኻ ዝዓለዉ እተድሕን፡ብዜደንቕ መገዲ ብተኣማንነት ፍቕርኻ ኣርኢ።+ 
 8  ከም መርዓት ዓይንኻ ሓልወኒ፣+ኣብ ጽላል ኣኽናፍካ ሕብኣኒ።+ 
 9  ካብቶም ዜጥቅዑኒ እኩያት፡ካብቶም ኪቐትሉኒ ዚኸብቡኒ ጸላእተይ* ሓልወኒ።+ 
10  ስምዒት ኣልቦ ዀይኖም* ኣለዉ፣ብኣፎም ከኣ ብትዕቢት ይዛረቡ፣
11  ሕጂ ኸቢቦምና ኣለዉ፣+ኬውድቑናስ* ኣጋጣሚ ይጽበዩ ኣለዉ። 
12  ጸላእየይ ከምቲ ንግዳዩ ኺሰላልዕ ዚህንጠ ኣንበሳ፡ከምቲ ተዀርምዩ ዜድቢ ሽደን ኣንበሳ እዩ። 
13  ኦ የሆዋ፡ ክትገጥመሉን ከተውድቖን ተንስእ፣+ካብቲ እኩይ ብሰይፍኻ ኣናግፈኒ፣*
14  ካብቶም ግዲኦም ኣብዛ ህይወት እዚኣ ዝዀነ፡+በቲ ዘዳሎኻዮ ጽቡቕ ዘጽገብካዮም፡+ንብዙሓት ደቆም ድማ ርስቲ ዚገድፉ ሰብ እዛ ዓለም እዚኣ፡*ኦ የሆዋ፡ ካባታቶም ብኢድካ ኣናግፈኒ። 
15  ኣነ ግና ብጽድቂ ገጽካ ኽርኢ እየ፣ኣብ ቅድሜኻ* ምንቃሕ የዕግበኒ እዩ።+
