75  ነመስግነካ፡ ኦ ኣምላኽ፡ ነመስግነካ፣ስምካ ቐረባ እዩ፣+ሰባት ከኣ ዜደንቕ ግብርታትካ ይነግሩ። 
 2  “ግዜ ምስ መደብኩ፡ብቕንዕና ኽፈርድ እየ። 
 3  ምድርን ኵሎም ነበርታን ምስ መኸኹ፡ኣነ እየ ኣዕኑዳ ዘጽናዕኩ” ትብል። (ሴላ) 
 4  ንምኩሓት፡ “ኣይትመክሑ” እብሎም፣ንእኩያት ድማ ከምዚ እብሎም፦ “ብርታዐኹም* ልዕል ኣይተብሉ። 
 5  ብርታዐኹም* ናብ ላዕሊ ልዕል ኣይተብሉ፡ወይ ብትዕቢት ኣይትዛረቡ። 
 6  ልዕልናስ ካብ ምብራቕ ወይ ካብ ምዕራብወይ ካብ ደቡብ ኣይኰነን ዚመጽእ። 
 7  ኣምላኽሲ ፈራዲ እዩ።+ ንሓደ ሰብ የዋርድ፡ ነቲ ሓደ ኸኣ ልዕል የብል።+ 
 8  ኣብ ኢድ የሆዋስ ጽዋእ ኣሎ፣+እቲ ወይኒ ይዓፍር ኣሎ፡ ምሉእ ብምሉእ እውን ተሓዋዊሱ እዩ። ብርግጽ ድማ ኬፍስሶ እዩ፣ኵሎም እኩያት ምድሪ ኸኣ ክሳዕ ሓተላኡ ኺሰትይዎ እዮም።”+ 
 9  ኣነ ግና ንዘለኣለም ክነግር፡ንኣምላኽ ያእቆብ እውን ውዳሰ ኽዝምረሉ* እየ። 
10  ንሱስ፡ “ንዅሉ ብርታዐ* እኩያት ክሰብሮ እየ፣ብርታዐ* ጻድቃን ግና ልዕል ኪብል እዩ” ኢሉ እዩ።
