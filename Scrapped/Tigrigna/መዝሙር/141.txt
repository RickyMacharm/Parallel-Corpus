141  ኦ የሆዋ፡ እጽውዓካ ኣለኹ።+ ቀልጢፍካ ንዓ እሞ ርድኣኒ።+ ክጽውዓካ ኸለኹ ኣቕልበለይ።+ 
 2  ጸሎተይ ኣብ ቅድሜኻ ኸም እተዳለወ ዕጣን ይኹን፣+እተላዕላ ኣእዳወይ ከኣ ከም ናይ ምሸት መስዋእቲ እኽሊ ይኹና።+ 
 3  ኦ የሆዋ፡ ንኣፈይ ዘብዐኛ ግበረሉ፣ንኣፍ ደገ ኸናፍረይ ሓላዊ ግበረሉ።+ 
 4  ምስ እኩያት ሰባት ኰይነ እኩይ ተግባራት ከይገብርሲ፡ንልበይ ናብ ክፍኣት ኪዝምብል ኣይትሕደጎ፣+ኣነ እውን እቲ ጥዑም ምግቦም ኣይብላዕ። 
 5  ጻድቕ እንተ ዚወቕዓኒ፡ ብተኣማንነት ዚርአ ፍቕሪ ምዀነ፣+እንተ ዚገንሓኒ፡ ኣብ ርእሰይ ከም ዘይቲ ምዀነ፣+ርእሰይ እውን ከቶ ኣይምኣበዮን።+ ብግዜ መዓቶም እኳ ገና ኽጽሊ እየ። 
 6  ፈረድቶም እኳ ኻብ ጸድፊ እንተ ጸደፉ፡ቃላተይ ባህ ዜብል ብምዃኑ፡ ሰባት ኬቕልቡሉ እዮም። 
 7  ከምቲ ሰብ ንምድሪ ዚሓርሳን ዚፍርክሻን፡ከምኡ ድማ ኣዕጽምትና ኣብ ኣፍ መቓብር* ፋሕ ኢሉ ኣሎ። 
 8  ኦ ልዑላዊ ጐይታ ዝዀንካ የሆዋ፡ ኣዒንተይ ናባኻ እየን ዚጥምታ።+ ኣባኻ ተማዕቊበ ኣለኹ። ንህይወተይ ኣይተጥፍኣያ።* 
 9  ካብ ምንጋጋ እቲ ዘጻወዱለይ መጻወድያ፡ካብ መፈንጠራ ገበርቲ እከይ ኣዕቍበኒ። 
10  ኣነ ብደሓን ክሓልፍ ከለኹ፡እኩያት ብሓባር ናብ መርበቦም ኪወድቁ እዮም።+
