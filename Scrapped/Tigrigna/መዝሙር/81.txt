81  ንኣምላኽ፡ ነቲ ብርታዐና፡ እልል በሉሉ።+ ንኣምላኽ ያእቆብ ጭድርታ ዓወት ጨድሩሉ። 
 2  ሙዚቃ ጀምሩ፡ከበሮን ጥዑም መሰንቆ* ምስ በገናን ውሰዱ። 
 3  ብሰርቂ ወርሒ፡+ ብምልእቲ ወርሒ፡ንመዓልቲ በዓልና መለኸት ንፍሑ።+ 
 4  እዝስ ናይ እስራኤል ስርዓት፡ናይ ኣምላኽ ያእቆብ ብይን እዩ።+ 
 5  ንሱ ኣንጻር ምድሪ ግብጺ ኺወጽእ ከሎ፡+ነዚ፡ ንዮሴፍ መዘኻኸሪ ኪኸውን ኣቘሞ።+ ዘይፈልጦ ድምጺ* ኸምዚ ኺብል ሰማዕኩ፦ 
 6  “ካብ መንኵቡ ጾር ኣልዓልኩ፣+ኣእዳዉ ኻብ ከፈር ሓራ ዀና። 
 7  ብጭንቅኻ ኣእወኻ፡ ኣነ እውን ኣናገፍኩኻ፣+ካብ ነጐድጓዳዊ ደበና* መለስኩልካ።+ ኣብ ማይ መሪባ* ፈተንኩኻ።+ (ሴላ) 
 8  ኣታ ህዝበይ፡ ስማዕ፡ ኣነ ድማ ኣንጻርካ ኽምስክር እየ። ኦ እስራኤል፡ ኣየ እንተ ትሰምዓኒ!+ 
 9  ኣብ መንጎኻ፡ ካልእ ኣምላኽ ኣይኪኸውንን፡ንጓና ኣምላኽ እውን ኣይክትሰግድን ኢኻ።+ 
10  ካብ ምድሪ ግብጺ ዘውጻእኩኻኣነ የሆዋ፡ ኣምላኽካ እየ።+ ኣፍካ ሃህ ኣብል፡ ኣነ ድማ ክመልኦ እየ።+ 
11  ህዝበይ ግና ንድምጸይ ኣይሰምዖን፣እስራኤል ከኣ ኪግዝኣኒ ኣይፈተወን።+ 
12  ስለዚ፡ ንንቕጽና ልቦም ኪስዕቡ ሓደግክዎም፣ቅኑዕ ዝመሰሎም ገበሩ።*+ 
13  ኣየ፡ ህዝበይ እንተ ዚሰምዓኒ!+ ኣየ፡ እስራኤል ብመገድታተይ እንተ ዚመላለስ!+ 
14  ንጸላእቶም ቀልጢፈ መንበርከኽክዎም፣ኢደይ ኣንጻር ተጻረርቶም ምገበርኩ።+ 
15  እቶም ንየሆዋ ዚጸልእዎ፡ ኣብ ቅድሚኡ ሸቘጥቈጥ ኪብሉ፡መወዳእታኦም* ዘለኣለማዊ ኪኸውን እዩ። 
16  ንሱ ግና ብሉጽ* ስርናይ ኪምግበካ፡*+ካብ ከውሒ ኸኣ መዓር ኬጽግበካ እዩ።”+
