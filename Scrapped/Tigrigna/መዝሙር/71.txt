71  ኦ የሆዋ፡ ኣባኻ ተማዕቊበ ኣለኹ። ከቶ ኣይተሕፍረኒ።+ 
 2  ብጽድቅኻ ኣድሕነንን ኣናግፈንን። እዝንኻ ናባይ ኣድንን* እሞ ኣድሕነኒ።+ 
 3  ወትሩ ኽኣትዎ ዝኽእልዕርዲ ኸውሒ ኹነኒ። ከውሐይን ዕርደይንሲ ንስኻ ኢኻ እሞ፡ንምድሓነይ ኣዝዝ።+ 
 4  ኦ ኣምላኽ፡ ካብ ኢድ እኩይ፡ካብ ቍጽጽር ዓማጽን ጨቋንን ኣናግፈኒ።+ 
 5  ኦ ልዑላዊ ጐይታ ዝዀንካ የሆዋ፡ ተስፋይሲ ንስኻ ኢኻ፣ካብ ንእስነተይ ኣትሒዘ ብኣኻ እእመን* እየ።*+ 
 6  ካብ ከርሲ ኣትሒዘ ኣባኻ እምርኰስ እየ፣ካብ ማሕጸን ኣደይ ዝፈለኻኒ ንስኻ ኢኻ።+ ወትሩ እውድሰካ እየ። 
 7  ንብዙሓት ከም ተኣምር ኰይነዮም፣ንስኻ ግና ጽኑዕ መዕቈብየይ ኢኻ። 
 8  ኣፈይ ብውዳሰኻ መሊኡ ኣሎ፣+ምሉእ መዓልቲ ብዛዕባ ግርማኻ እነግር እየ። 
 9  ብግዜ እርጋነይ ኣይትደርብየኒ፣+ሓይለይ ምስ ጠለመኒ ኸኣ ኣይትሕደገኒ።+ 
10  ጸላእተይ ኣንጻረይ ይዛረቡ፣እቶም ንህይወተይ ኬጥፍእዋ ዚደልዩ* ድማ ተንኰል ይፍሕሱ።+ 
11  “ኣምላኽ ሓዲግዎ። ዜድሕኖ ኸኣ የብሉን እሞ፡ ጐይኹም ሓዝዎ” ይብሉ።+ 
12  ኦ ኣምላኽ፡ ካባይ ኣይትርሓቕ። ኦ ኣምላኸይ፡ ንምርዳአይ ቀልጥፍ።+ 
13  እቶም ዚጻረሩኒ*ይሕፈሩን ይጥፍኡን።+ እቶም መዓተይ ዚደልዩብነውርን ብውርደትን ይጐልበቡ።+ 
14  ኣነ ግና፡ ወትሩ ኽጽበ እየ፣ንውዳሰኻ እውን ክውስኸሉ እየ። 
15  ካብ ምብዛሑ እተላዕለ ኽርድኦ* ዘይክእል እኳ እንተ ዀነ፡+ኣፈይ ጽድቅኻ፡ምሉእ መዓልቲ ድማ ግብርታት ድሕነትካ ኺነግር እዩ።+ 
16  ኦ ልዑላዊ ጐይታ ዝዀንካ የሆዋ፡መጺአ ብዛዕባ ግብርታት ሓይልኻ ኽነግር፡ብዛዕባ ጽድቅኻ፡ ብዛዕባ ናትካ ጥራይ ክጠቅስ እየ። 
17  ኦ ኣምላኽ፡ ካብ ንእስነተይ ኣትሒዝካ ምሂርካኒ፣+ክሳዕ ሕጂ እውን ብዛዕባ ዜደንቕ ግብርታትካ እነግር ኣለኹ።+ 
18  ኦ ኣምላኽ፡ ምስ ኣረግኩን ምስ ሸየብኩን እውን ኣይትሕደገኒ።+ ብዛዕባ ስልጣንካ* ንዚቕጽል ወለዶ፡ብዛዕባ ሓይልኻ ንዅሎም እቶም ዚመጹ ኽነግሮም እየ።+ 
19  ኦ ኣምላኽ፡ ጽድቅኻ ኽሳዕ ላዕሊ ይበጽሕ፣+ዓበይቲ ነገራት ጌርካ ኢኻ፣ኦ ኣምላኽ፡ ከማኻ ዝበለ መን እዩ፧+ 
20  ብዙሕ ጭንቅን መዓትን እኳ እንተ ኣርአኻኒ፡+መሊስካ ኣሐድሰኒ፣ካብ መዓሙቝ* ምድሪ ኣውጽኣኒ።+ 
21  ንዕቤተይ ወስኸሉ፣ክበበንን ኣጸናንዓንን። 
22  ሽዑ፡ ኦ ኣምላኸይ፡ ስለቲ ተኣማንነትካ፡+ብበገና ኽውድሰካ እየ። ኦ ናይ እስራኤል ቅዱስ፡ብመሰንቆ* ውዳሰ ኽዝምረልካ* እየ። 
23  ንህይወተይ ኣድሒንካያ* ኢኻ እሞ፡+ውዳሰ ኽዝምረልካ ኸለኹ፡ ከናፍረይ እልል ኪብላ እየን።+ 
24  እቶም ጥፍኣተይ ዚደልዩ ኺሓፍሩን ኪንውሩን እዮም እሞ፡+ልሳነይ ብዛዕባ ጽድቅኻ ምሉእ መዓልቲ ኽትዛረብ* እያ።+
