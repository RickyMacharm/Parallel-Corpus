9  ኦ የሆዋ፡ ብዅሉ ልበይ ክውድሰካ፡ብዛዕባ ዅሉ ዜደንቕ ግብርታትካ ኽነግር እየ።+ 
 2  ብኣኻ ኽሕጐስን ክፍሳህን፡ኦ ልዑል፡ ንስምካ ውዳሰ ኽዝምር* እየ።+ 
 3  ጸላእተይ ምስ ኣድሓርሓሩ፡+ኣብ ቅድሜኻ ኺዕንቀፉን ኪጠፍኡን እዮም። 
 4  ንስኻስ ንፍትሓዊ ጕዳየይ ትድግፍ፡ብጽድቂ እናፈረድካ ኸኣ ኣብ ዝፋን ትቕመጥ ኢኻ።+ 
 5  ንኣህዛብ ገኒሕካዮም፡+ ንእኩያት ከኣ ኣጥፊእካዮም፡ስሞም ድማ ንዘለኣለመ ኣለም ደምሲስካዮ ኢኻ። 
 6  ጸላእቲ ንዘለኣለም ጠፊኦም፣ከተማታቶም ተማሕየን፡ኵሉ መዘከርታኦም እውን ኪጠፍእ እዩ።+ 
 7  የሆዋ ግና ንዘለኣለም ኣብ ዝፋን ይቕመጥ፣+ምእንቲ ፍትሒ ድማ ዝፋኑ ኣጽኒዑ ኣሎ።+ 
 8  ንሱ ንዓለም* ብጽድቂ ኺፈርዳ፡+ንኣህዛብ ከኣ ብቕንዕና ኺዳንዮም እዩ።+ 
 9  የሆዋ ንጭቍናት እምባ፡*+ብግዜ ጭንቂ እምባ ይኸውን እዩ።+ 
10  ስምካ ዚፈልጡ ብኣኻ ኺእመኑ* እዮም፣+ኦ የሆዋ፡ ንዚደልዩኻ ኣይትሓድጎምን ኢኻ።+ 
11  ነቲ ኣብ ጽዮን ዚቕመጥ የሆዋ ውዳሰ ዘምሩሉ፣ግብርታቱ ኣብ መንጎ ህዝብታት ኣፍልጡ።+ 
12  እቲ ሕነ ደሞም ዚፈድስ ይዝክሮም፡+ኣውያት እቶም ውጹዓት ከኣ ኣይርስዕን እዩ።+ 
13  ኦ የሆዋ፡ ሞገስ ኣርእየኒ፣ በቶም ዚጸልኡኒ ዚወርደኒ ጸበባ ርአ፣ንስኻ ኻብ ኣፍ ደገታት ሞት ተተንስኣኒ፣+
14  እወ፡ ኣብ ኣፍ ደገታት ጓል ጽዮን ዚንኣድ ተግባራትካ ኽነግር፡+ብግብርታት ድሕነትካ ኸኣ ክሕጐስ ተተንስኣኒ።+ 
15  ኣህዛብ ናብታ ዝገበርዋ ጕድጓድ ኣትዮም ኣለዉ፣እግሮም ድማ በታ ዝሓብእዋ መርበብ ተታሒዛ ኣላ።+ 
16  የሆዋ በቲ ዚፍጽሞ ፍርዲ ይፍለጥ እዩ።+ እኩይ ብግብሪ ኣእዳዉ ተፈንጢሩ ኣሎ።+ ሂጋዮን።* (ሴላ) 
17  እኩይ ናብ መቓብር* የድሓርሕር፣ንኣምላኽ ዚርስዕዎ ዅሎም ኣህዛብ እውን ከምኡ። 
18  ድኻ ግና ወትሩ ኣይኪርሳዕን፡+ተስፋ ዓቃል* ከኣ ኣይኪጠፍእን እዩ።+ 
19  ኦ የሆዋ፡ ተንስእ! መዋቲ ሰብሲ ኣይስዓር። ኣህዛብ ኣብ ቅድሜኻ ይፈረዱ።+ 
20  ኦ የሆዋ፡ ብፍርሂ ውቕዓዮም፣+ኣህዛብሲ መወትቲ ሰባት ጥራይ ምዃኖም ይፍለጡ። (ሴላ)
