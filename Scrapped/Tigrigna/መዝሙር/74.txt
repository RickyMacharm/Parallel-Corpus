74  ኦ ኣምላኽ፡ ስለምንታይ ንዘለኣለም ደርቢኻና፧+ ስለምንታይከ ቝጥዓኻ ኣብ ልዕሊ ኣባጊዕ መጓሰኻ ዚነድድ፧*+ 
 2  ነቲ ጥንቲ ዘጥረኻዮ ህዝቢ፡*+ነቲ ርስትኻ ኪኸውን እተበጆኻዮ ነገድ ዘክሮ።+ ነታ እትሓድረላ ኸረን ጽዮን እውን ዘክራ።+ 
 3  ስጕምትኻ ናብቲ ናይ ሓዋሩ ዑናታት ኣቕንዕ።+ ጸላኢ ነቲ ኣብ መቕደስ ዘሎ ዅሉ ኣዕንይዎ።+ 
 4  ጸላእትኻ ኣብ ውሽጢ መአከቢኻ ጨዲሮም።+ ኣብኡ ድማ ምልክት ኪኸውን ናይ ርእሶም ሰንደቕ ዕላማ ኣቚሞም። 
 5  ከምቶም ኣብ ልዕሊ ብርቱዕ ዱር ፋስ ዜልዕሉ ሰባት ይመስሉ። 
 6  ንዅሉ እቲ ቕርጽታቱ+ ብፋስን ብሓጺንን ሰቢሮምዎ። 
 7  ንመቕደስካ ብሓዊ ኣንዲዶምዋ።+ ነቲ ስምካ ዚጽውዓሉ ማሕደርካ ናብ ምድሪ ደርብዮም ኣርኪሶምዎ። 
 8  ንሳቶምን ዘርኦምን ብልቦም፡“ንዅለን እተን ናይ ኣምላኽ ዘበላ መአከቢታት* ነንድደን” ኢሎም። 
 9  ንሕና እንርእዮ ምልክታት የብልናን፣ነብዪ ኸኣ የሎን፣እዚ ኽሳዕ መዓስ ምዃኑ ዚፈልጥ ድማ የብልናን። 
10  ኦ ኣምላኽ፡ ተጻራርስ ክሳዕ መዓስ እዩ ኺጸርፍ፧+ ጸላእስ ንዘለኣለምዶ ስምካ ኺንዕቕ እዩ፧+ 
11  ስለምንታይ ንኢድካ፡ ነታ የማነይትኻ፡ እትገትኣ፧+ ካብ ሕቝፍኻ* ኣውጽኣያ እሞ ኣጥፍኣዮም። 
12  ኣምላኽ ግና ካብ ቀደም ንጉሰይ እዩ፣ንሱ እቲ ኣብ ምድሪ ግብርታት ድሕነት ዚገብር እዩ።+ 
13  ንስኻ ብብርታዐኻ ንባሕሪ ኣለዓዒልካዮ፣+ኣራእስ ዓበይቲ እንስሳታት ባሕሪ ኣብ ማያት ጨፍሊቕካ። 
14  ንስኻ ኣራእስ ሌዋታን* ሓምሺሽካ፣ኣብ ምድረ በዳ ንዚነብሩ ህዝቢ ኸኣ ምግቢ ኪዀኖም ሂብካዮም። 
15  ንስኻ ንዓይኒ ማያትን ንወሓይዝን መገዲ ኸፊትካሉ፣+ንስኻ ንዅሉ እቲ ወትሩ ዚውሕዝ ኣፍላግ ኣንቂጽካዮ።+ 
16  መዓልቲ ናትካ እያ፡ ለይቲ እውን ናትካ እያ። ንስኻ ንብርሃንን ንጸሓይን ጌርካ።+ 
17  ንስኻ ንዅሉ ወሰናት ምድሪ ኣቚምካዮ፣+ንሓጋይን ንኽረምትን ከኣ ጌርካዮ።+ 
18  ኦ የሆዋ፡ ባጫ ጸላእንዓሻ ህዝቢ ንስምካ ዘለዎ ንዕቀትን ዘክር።+ 
19  ህይወት* ባሬቶኻ ንኣራዊት ኣሕሊፍካ ኣይትሃብ። ህይወት ውጹዓትካ ንዘለኣለም ኣይትረስዕ። 
20  እቲ ዝጸልመተ ቦታታት ምድሪ ብማሕደር ዓመጻ መሊኡ ኣሎ እሞ፡ኪዳንካ ዘክር። 
21  ድቑስ ሓፊሩ ኣይመለስ፣+ትሑትን ድኻን ስምካ ይባርኹ።+ 
22  ኦ ኣምላኽ፡ ተንስእ እሞ ንጕዳይካ ተማጐተሉ። ዓሻ ምሉእ መዓልቲ ኼባጭወልካ ኸም ዚውዕል ዘክር።+ 
23  ጸላእትኻ ዚብልዎ ዘለዉ ኣይትረስዕ። ጭድርታ እቶም ዚዳፈሩኻ ወትሩ ይዓርግ ኣሎ።
