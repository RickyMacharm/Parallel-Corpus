49  ኣቱም ህዝቢ ዅልኹም፡ እዚ ስምዑ። ኣቱም ነበርቲ ዓለም* ኵልኹም፡ ጽን በሉ፣
 2  እወ፡ ንኣሽቱን ዓበይትን፡*ሃብታማትን ድኻታትን ብሓባር ጽን በሉ። 
 3  ኣፈይ ጥበብ ክትዛረብ፡ምስትንታን ልበይ+ ከኣ ምስትውዓል ኬውስእ እዩ። 
 4  ናብ ምስላታት ከቕልብ፡ሕንቅሕንቅሊተየይ ብመሰንቆ* ኽገልጽ እየ። 
 5  ብእከይ* እቶም ኪግልብጡኒ ዚደልዩ ተኸቢበ ኸለኹ፡ብግዜ ሽግር ስለምንታይ እየ ዝፈርህ፧+ 
 6  እቶም ብጥሪቶም ዚእመኑ፡+ብብዝሒ ሃብቶም ድማ ዚምክሑ፡+
 7  ዋላ ሓዲኦም ንሓዉ ኺብጀዎ፡ወይ በጃ ንኣምላኽ ኪህበሉ ዚኽእል የልቦን፣+
 8  (ዋጋ በጃ ህይወቶምሲ* ኣዝዩ ኽቡር ብምዃኑ፡ወትሩ ኻብ ዓቕሞም ንላዕሊ እዩ)፣
 9  ንዘለኣለም ኪነብር፡ ጕድጓድ* እውን ከይርእስ፡ እዚ ኺገብረሉ ዚኽእል የልቦን።+ 
10  ንሱስ ጥበበኛታት እኳ ኸም ዚሞቱ፡ዓሻን ዘይሓስብን ብሓባር ከም ዚጠፍኡ፡+ጥሪቶም ድማ ንኻልኦት ከም ዚሓድጉሎም ይርኢ።+ 
11  ኣባይቶም ንዘለኣለም፡ድንኳናቶም ንውሉድ ወለዶ ኺነብር ብውሽጦም ይምነዩ። ንምድሮም በብስሞም ሰምዮምዎ ኣለዉ። 
12  ሰብ ግና ዋላ እኳ ዚኽበር እንተ ዀነ ኣይነብርን እዩ፣+ካብ ዚጠፍኡ እንስሳታት ኣይሓይሽን እዩ።+ 
13  እዚኣ መገዲ ዓያሹን+መገዲ እቶም በቲ ባዶ ቓላቶም ባህ ኢልዎም ዚስዕብዎምን እያ። (ሴላ) 
14  ከም ኣባጊዕ ናብ መቓብር* ተመዲቦም እዮም። ሞት ኪጓስዮም እዩ፣ንግሆ፡ ቅኑዓት ኪገዝእዎም እዮም።+ ኵሉ ኣሰሮም ኪጠፍእ እዩ፣+ኣብ ክንዲ ምዕሩግ ቤት ድማ፡ መቓብር*+ ቤቶም ኪኸውን እዩ።+ 
15  ግናኸ፡ ኣምላኽ ኪሕዘኒ እዩ እሞ፡ካብ ኢድ መቓብር* ኪብጀወኒ* እዩ።+ (ሴላ) 
16  ሰብ ስለ ዝሃብተመ፡ግርማ ቤቱ ድማ ስለ ዝወሰኸ፡ ኣይትፍራህ፣
17  ምስ ሞተስ፡ ገለ እኳ ኺማላእ ኣይክእልን እዩ፣+ግርማኡ ምስኡ ኣይወርድን እዩ።+ 
18  ብህይወቱ ኸሎስ፡ ንርእሱ፡* ‘እንቋዕ ሓጐሰኪ’ ይብላ።+ (ሰባትሲ ምስ በልጸግካ ይውድሱኻ እዮም።)+ 
19  ኣብ መወዳእታ ግና፡ ምስ ወለዶ ኣቦታቱ ይጽምበር። ንሳቶምሲ ብርሃን ከቶ ኣይርእዩን እዮም። 
20  እቲ ነዚ ዘይርድኦ ሰብ፡ ዋላ እኳ ዚኽበር እንተ ዀነ፡+ካብ ዚጠፍኡ እንስሳታት ኣይሓይሽን እዩ።
