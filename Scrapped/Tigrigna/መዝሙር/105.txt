105  ንየሆዋ ኣመስግንዎ፡+ ስሙ ጸውዑ፡ግብርታቱ ኣብ መንጎ ህዝብታት ኣፍልጡ!+ 
 2  ዘምሩሉ፡ ውዳሰ ዘምሩሉ፡*ብዛዕባ ዅሉ ዜደንቕ ግብርታቱ ኣጸቢቕኩም ሕሰቡ።*+ 
 3  ብቕዱስ ስሙ ተመክሑ።+ ልቢ እቶም ንየሆዋ ዚደልይዎ ይተሓጐስ።+ 
 4  ንየሆዋን ንብርታዐኡን ድለዩ።+ ወትሩ ገጹ* ድለዩ። 
 5  እቲ ዝገበሮ ዜደንቕ ግብርታቱንተኣምራቱን ዝፈረዶ ፍርድታትን ዘክሩ፣+
 6  እወ፡ ኣቱም ዘርኢ ኣብርሃም እቲ ጊልያኡ፡+ኣቱም ሕሩያቱ ደቂ ያእቆብ ዘክሩ።+ 
 7  ንሱ የሆዋ ኣምላኽና እዩ።+ ፍርድታቱ ኣብ ብዘላ ምድሪ እዩ።+ 
 8  ኪዳኑ ንዘለኣለም፡+ነቲ ዘተስፈዎ ተስፋ* ድማ ንሽሕ ወለዶታት ይዝክር፣+
 9  እወ፡ ነቲ ንኣብርሃም ዝኣተወሉ ኺዳን፡+ነቲ ንይስሃቅ ዝመሓለሉ ማሕላ ይዝክሮ።+ 
10  ነዚ ንያእቆብ ስርዓት፡ንእስራኤል ድማ ናይ ሓዋሩ ኺዳን ገይሩ ኣቘመሉ፡
11  ከምዚ ኢሉ፦ “ብጽሒት ርስትኹም ክትከውን፡+ምድሪ ከነኣን ክህበካ እየ።”+ 
12  እዚ ዝዀነ፡ ብቝጽሪ ሒደት ከለዉ፡+እወ፡ ኣዝዮም ሒደትን ኣብታ ምድሪ ጓኖትን ከለዉ እዩ።+ 
13  ካብ ህዝቢ ናብ ህዝቢ፡ካብ መንግስቲ ናብ ካልእ ህዝቢ ኸዱ።+ 
14  ሓደ ሰብ እኳ ኺጭቍኖም ኣይፈቐደን፣+ምእንታኦም ግና ነገስታት ገንሐ፡+
15  ከምዚ ኢሉ፦ “ንቕቡኣተይ ኣይትተንክይዎም፡ንነብያተይ ከኣ ክፉእ ኣይትግበርዎም።”+ 
16  ጥሜት ናብታ ምድሪ ጸውዐ፣+ቀረብ እንጌራኦም እውን ኣቋረጸ።* 
17  ቀቅድሚኦም ሰብኣይ፡እቲ ባርያ ኪኸውን እተሸጠ ዮሴፍ፡ ለኣኸ።+ 
18  ንኣእጋሩ ብመቝሕ ኣሰርዎ፣*+ክሳዱ* ድማ ኣብ ሓጺን ኣተወ። 
19  ቃሉ ኽሳዕ ዚፍጸም፡+ቃል የሆዋ ኣጽረዮ። 
20  ንጉስ ልኢኹ ኣፍትሖ፣+እቲ ገዛኢ ህዝብታት ሓራ ኣውጽኦ። 
21  ኣብ ልዕሊ ቤተ ሰቡ ጐይታ፡ኣብ ልዕሊ ዅሉ ንብረቱ ድማ ገዛኢ ገበሮ፣+
22  ኣብ ልዕሊ መሳፍንቱ ኸም ዝደለዮ ስልጣን ኪህልዎ፡*ንዓበይቱ ኸኣ ጥበብ ኪምህሮምሲ ኸምኡ ገበረ።+ 
23  እስራኤል ድማ ናብ ግብጺ መጸ፣+ያእቆብ ከኣ ኣብ ምድሪ ካም ጓና ዀይኑ ተቐመጠ። 
24  ኣምላኽ ድማ ንህዝቡ፡ ኣዝዮም ከም ዚፋረዩ ገበሮም፣+ካብ ተጻረርቶም እውን ኣበርትዖም።+ 
25  ንህዝቡ ኺጸልእዎም፡ ንገላዉኡ እውን ኪተናዀልዎምሲ፡+ልቢ እቶም ተጻረርቲ ኺልወጥ ፈቐደ። 
26  ንጊልያኡ ሙሴን+ነቲ ዝሓረዮ ኣሮንን+ ለኣኾም። 
27  ትእምርትታቱ ኣብ መንጎኦም፡ተኣምራቱ ድማ ኣብ ምድሪ ካም ገበረ።+ 
28  ጸልማት ሰደደ፡ እታ ምድሪ እውን ጸልመተት፣+ካብ ቃላቱ ኸኣ ኣይዓለዉን። 
29  ማያቶም ናብ ደም ለወጠ፣ዓሳታቶም ድማ ቀተለ።+ 
30  ምድሮም ብቝርዖብ ሓሰኽሰኽ በለት፣+ናብ ክፍልታት ነገስታት እኳ ኣተዋ። 
31  ጽንጽያ ኸልቢ ኺወርርዎም፡ጻጹት እውን ኣብ ኵላ ሃገሮም ኪዀኑ ኣዘዘ።+ 
32  ንዝናሞም ናብ በረድ ቀየሮ፣ናብ ምድሮም ከኣ በርቂ* ሰደደ።+ 
33  ተኽሊ ወይኖምን ኦም በለሶምን ወቕዐ፣ኣእዋም ሃገሮም ድማ ሰባበረ። 
34  ኣንበጣ ኺወርርዎም፡ቍጽሪ ዘይብሎም ኩብኩብታ ኸኣ ኪመጽዎም ተዛረበ።+ 
35  ንሳቶም ንዅሉ ኣትክልቲ እታ ምድሪ በልዕዎ፣ንፍረ እታ ምድሪ ድማ በልዕዎ። 
36  ንዅሉ በዅሪ ምድሮም፡ንመጀመርታ ስብእነቶም ቀተለ።+ 
37  ንህዝቡ ብሩርን ወርቅን ኣትሒዙ ኣውጽኦም፣+ካብ ነገዳቱ ድማ ሓደ እኳ ኣይተዓንቀፈን። 
38  ራዕዲ እስራኤል* ኣብ ልዕሊኦም ወዲቑ ነበረ እሞ፡ንሳቶም ምስ ወጹ፡ ግብጺ ተሓጐሰት።+ 
39  ኪጋርዶም ደበና፡+ብለይቲ ኼብርህ ከኣ ሓዊ ዘርግሐ።+ 
40  ለመኑ እሞ ብርኒጎታት ኣምጽአ፣+ብእንጌራ ሰማይ ድማ ኣጽገቦም።+ 
41  ከውሒ ኸፈተ እሞ ማያት ኣውሓዘ፣+እዚ ኸኣ ከም ፈለግ ብምድረ በዳ ወሓዘ።+ 
42  ከመይሲ፡ ንሱ ነቲ ንጊልያኡ ኣብርሃም ዝኣተወሉ ቕዱስ ቃል ዘከረ።+ 
43  ስለዚ፡ ንህዝቡ ብፍስሃ፡ንሕሩያቱ ድማ ብእልልታ ኣውጽኦም።+ 
44  ምድሪ ኣህዛብ ሃቦም፣+ጻማ ጻዕሪ ህዝብታት ከኣ ተረስተዩ፣+
45  እዚ ዝገበረ ኸኣ ስርዓታቱ ኺሕልዉ፡+ሕግታቱ ድማ ኪገብሩ እዩ። ንያህ ወድስዎ!*
