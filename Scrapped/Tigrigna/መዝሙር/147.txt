147  ንያህ ወድስዎ!* ንኣምላኽ ውዳሰ ምዝማር* ጽቡቕ እዩ፣ምውዳሱስ ክንደይ ባህ ዜብልን ግቡእን ኰን እዩ!+ 
 2  የሆዋ ንየሩሳሌም ይሃንጻ፣+ንእተበተኑ ህዝቢ እስራኤል ይእክቦም።+ 
 3  ልቦም ንእተሰብሩ የሕውዮም፣ንኣቝሳሎም ከኣ ይዝንን። 
 4  ቍጽሪ ኸዋኽብቲ ይቘጽር፣ንዅላቶም በብስሞም ይጽውዖም።+ 
 5  ጐይታና ዓብይን ብርቱዕ ዝሓይሉን እዩ፣+ኣእምሮኡ ኺልካዕ ዚከኣል ኣይኰነን።+ 
 6  የሆዋ ንዓቃላት* የተንስኦም፣+ንእኩያት ግና ናብ ምድሪ ይድርብዮም። 
 7  ንየሆዋ ብምስጋና ዘምሩሉ፣ንኣምላኽና ብመሰንቆ* ውዳሰ ዘምሩሉ፣
 8  ንሱስ ንሰማያት ብደበናታት ዚሽፍኖ፡ንምድሪ ዝናም ዚህባ፡+ኣብ ኣኽራን ድማ ሳዕሪ ዜብቍል እዩ።+ 
 9  ንእንስሳታት ምግቢ ይህቦም፡+ንጨቓዊት ኳዃት ከኣ ይጽውዖም።+ 
10  ብሓይሊ ፈረስ ደስ ኣይብሎን፡+ብብርቱዕ ኣእጋር ሰብ እውን ኣይግረምን እዩ።+ 
11  የሆዋ በቶም ዚፈርህዎ፡+በቶም ነቲ ብተኣማንነት ዜርእዮ ፍቕሩ ዚጽበዩ ባህ ይብሎ እዩ።+ 
12  ኦ የሩሳሌም፡ ንየሆዋ ኣሞግስዮ። ኦ ጽዮን፡ ንኣምላኽ ወድስዮ። 
13  ንሱስ ተገዳማት ኣፍ ደገኺ የጽንዕ፣ኣብ ውሽጥኺ ንዘለዉ ደቅኺ ይባርኾም። 
14  ኣብ ዓድኺ ሰላም የምጽእ፣+ብብሉጽ* ስርናይ የጽግበኪ።+ 
15  ትእዛዙ ናብ ምድሪ ይሰድድ፣ቃሉ ብፍጥነት ይጐዪ። 
16  ንውርጪ ኸም ጸምሪ ይሰድዶ፣+ንኣስሓይታ ኸም ሓምዅሽቲ ፋሕ የብሎ።+ 
17  ንበረዱ ኸም ቍርስራስ እንጌራ ይድርብዮ።+ ንቝሩኸ መን ኪጻወሮ ይኽእል፧+ 
18  ቃሉ ይሰድድ እሞ የምክኾ። ንፋሱ የንፍስ+ እሞ ማያት ይውሕዙ። 
19  ቃሉ ንያእቆብ፡ስርዓታቱን ፍርድታቱን ከኣ ንእስራኤል ይነግሮ።+ 
20  ንኻልኦት ህዝቢ ኸምኡ ኣይገበረሎምን፣+ብዛዕባ ፍርድታቱ ኣይፈልጡን እዮም። ንያህ ወድስዎ!*+
