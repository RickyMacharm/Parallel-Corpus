34  ንየሆዋ ዅሉ ግዜ ኽውድሶ እየ፣ውዳሰኡ ወትሩ ኣብ ከናፍረይ ኪኸውን እዩ። 
 2  ብየሆዋ ኽምካሕ እየ፣*+ዓቃላት* ኪሰምዑን ኪሕጐሱን እዮም። 
 3  ንየሆዋ ምሳይ ኣዕብይዎ፣+ንስሙ ሓቢርና ልዕል ነብሎ። 
 4  ንየሆዋ ሓቲተዮ፣ ንሱ እውን መሊሱለይ።+ ካብ ኵሉ ፍርሀይ ኣናጊፉኒ።+ 
 5  እቶም ናብኡ ዚጥምቱ የንጸባርቑ፣ገጾም እውን ከቶ ኣይሓፍርን። 
 6  እዚ ትሑት እዚ ጸዊዑ፡ የሆዋ ድማ ሰሚዕዎ። ካብ ኵሉ ጭንቁ ኸኣ ኣድሒንዎ።+ 
 7  መልኣኽ የሆዋ ኣብ ዙርያ እቶም ዚፈርህዎ ይሰፍር፡+የናግፎም እውን።+ 
 8  የሆዋ ሕያዋይ* ምዃኑ ጥዓሙን ርኣዩን፣+ኣብኡ ዚምዕቈብ ሰብ ሕጉስ እዩ። 
 9  እቶም ዚፈርህዎ ገለ እኳ ኣይጐድሎምን እዩ እሞ፡+ኣቱም ቅዱሳቱ ዅልኹም፡ ንየሆዋ ፍርህዎ። 
10  ሽደናት ኣናብስ እኳ ስኢኖም ይጠምዩ፣እቶም ንየሆዋ ዚደልይዎ ግና፡ ገለ ጽቡቕ እኳ ኣይጐድሎምን።+ 
11  ደቀየ፡ ንዑ ስምዑኒ፣ፍርሃት የሆዋ ድማ ክምህረኩም እየ።+ 
12  ካባኻትኩምሲ ብህይወት ባህ ዚብሎ፡ጽቡቕ መዓልትታት እውን ኪርኢ ዚፈቱ ሰብ መን እዩ፧+ 
13  እምበኣር፡ ልሳንካ ኻብ ክፉእ፡+ከናፍርካ ኸኣ ምትላል ካብ ምዝራብ ሓሉ።+ 
14  ካብ ክፉእ ርሓቕ፡ ሰናይ ድማ ግበር፣+ንሰላም ድለያ፡ ስዓባ እውን።+ 
15  ኣዒንቲ የሆዋ ናብ ጻድቃን፡+ኣእዛኑ ኸኣ ንኣውያቶም ይሰምዓ እየን።+ 
16  ንመዘከርታኦም ካብ ምድሪ ምእንቲ ኺድምስሶ ግና፡ገጽ የሆዋ ኣንጻር እቶም ክፉእ ዚገብሩ እዩ።+ 
17  እቲኣቶም ኣእውዮም፡ የሆዋ ድማ ሰሚዕዎም፣+ካብ ኵሉ ጭንቆም እውን ኣናጊፍዎም።+ 
18  የሆዋ ነቶም ስቡር ዝልቦም ቀረባኦም እዩ፣+ነቶም መንፈሶም እተደቝሰ* ኸኣ የድሕኖም።+ 
19  ሽግር* ጻድቕ ብዙሕ እዩ፣+የሆዋ ግና ካብ ኵሉ የናግፎ።+ 
20  ንዅለን ኣዕጽምቱ ይሕልወን፣ሓንቲ እኳ ኣይተሰብረትን።+ 
21  መዓት ንእኩይ ይቐትሎ፣ንጻድቕ ዚጸልኡ ድማ ኪዅነኑ እዮም። 
22  የሆዋ ንህይወት* ገላዉኡ ይብጀዋ፣ካብቶም ኣብኡ ዚምዕቈቡ ሓደ እኳ ኣይኪዅነንን እዩ።+
