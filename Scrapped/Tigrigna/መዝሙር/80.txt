80  ኦ ጓሳ እስራኤል፡ኣታ ንዮሴፍ ከም መጓሰ እትመርሖ፡ ጽን በል።+ ኣታ ኣብ ልዕሊ* ኪሩቤል ኣብ ዝፋን እትቕመጥ፡+ብራህ።* 
 2  ኣብ ቅድሚ ኤፍሬምን ብንያምን ምናሴንሓይልኻ ኣለዓዕል፣+ንዓ እሞ ኣድሕነና።+ 
 3  ኦ ኣምላኽ፡ ምለሰና፣+ምእንቲ ኽንድሕንሲ፡ ገጽካ ኣብርሃልና።+ 
 4  ኦ የሆዋ ኣምላኽ ሰራዊት፡ ክሳዕ መዓስ ኢኻ ንጸሎት ህዝብኻ እትጻረሮ፧*+ 
 5  ንብዓት ከም እንጌራ ተብልዖም፡መስፈር ዘይብሉ ንብዓት ድማ ተስትዮም ኣለኻ። 
 6  ጐረባብትና ብኣና ኸም ዚብኣሱ ጌርካዮም፣ጸላእትና ኸኣ ከም ቃሕ ዝበሎም የላግጹልና ኣለዉ።+ 
 7  ኦ ኣምላኽ ሰራዊት፡ ምለሰና፣ምእንቲ ኽንድሕንሲ፡ ገጽካ ኣብርሃልና።+ 
 8  ተኽሊ ወይኒ+ ኻብ ግብጺ ኣውጺእካ። ንኣህዛብ ሰጒጕካ ድማ ተኺልካያ።+ 
 9  ቦታ ጸሪግካላ፣ንሳ ኸኣ ሱር ሰዲዳ ነታ ምድሪ መሊኣታ።+ 
10  ኣኽራን ብጽላላ፡ቄድሮሳት ኣምላኽ እውን ብጨናፍራ ተኸዲኖም። 
11  ጨናፍራ ኽሳብ ባሕሪ፡ውልዶታታ ድማ ክሳብ እቲ ፈለግ*+ በጺሑ። 
12  ኵሎም ሓለፍቲ መገዲ ፍሪኣ ኪቕንጥቡስ፡+ስለምንታይ መንደቕ እታ ኣታኽልቲ ወይኒ ኣፍሪስካ፧+ 
13  ናይ ዱር መፋልስ የብርስዋ፡እንስሳታት መሮር እውን ይበልዕዋ ኣለዉ።+ 
14  ኦ ኣምላኽ ሰራዊት፡ በጃኻ ተመለስ። ካብ ሰማይ ኣንቈልቊልካ ጠምት እሞ ርአ! ነዛ ተኽሊ ወይኒ እዚኣ ተኸናኸና፣+
15  ነታ የማነይቲ ኢድካ ዝተኸለታ ጕንዲ* ተኸናኸና፣+ነቲ ንዓኻ ኢልካ ዘበርታዕካዮ ወዲ ርኣዮ።*+ 
16  ብሓዊ ነዲዳ፡ ተቖሪጻ።+ ብመግናሕትኻ* ይጠፍኡ። 
17  ኢድካ ነቲ ኣብ የማንካ ዘሎ ሰብኣይ፡ነቲ ንዓኻ ኢልካ ዘበርታዕካዮ ወዲ ሰብ ትደግፎ።+ 
18  ሽዑ፡ ካባኻ ኣይክንርሕቕን ኢና። ስምካ ምእንቲ ኽንጽውዕሲ፡ ብህይወት ኣንብረና። 
19  ኦ የሆዋ ኣምላኽ ሰራዊት፡ ምለሰና፣ምእንቲ ኽንድሕንሲ፡ ገጽካ ኣብርሃልና።+
