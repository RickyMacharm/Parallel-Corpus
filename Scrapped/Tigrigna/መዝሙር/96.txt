96  ንየሆዋ ሓድሽ መዝሙር ዘምሩሉ።+ ኵልኹም ህዝቢ ምድሪ፡ ንየሆዋ ዘምሩሉ!+ 
 2  ንየሆዋ ዘምሩሉ፣ ስሙ ወድሱ። ካብ መዓልቲ ንመዓልቲ ድሕነቱ ኣበስሩ።+ 
 3  ክብሩ ኣብ መንጎ ኣህዛብ፡ዜደንቕ ግብርታቱ ኣብ መንጎ ዅሎም ህዝብታት ንገሩ።+ 
 4  የሆዋ ዓብይን ብዙሕ ውዳሰ ዚግብኦን እዩ። ካብ ኵሎም ኣማልኽቲ ዜፍርህ እዩ። 
 5  ኵሎም ኣማልኽቲ ህዝብታት ከንቱ ኣማልኽቲ እዮም፣+የሆዋ ግና እቲ ንሰማያት ዝገበረ እዩ።+ 
 6  ክብርን ግርማን ኣብ ቅድሚኡ፡+ብርታዐን ጽባቐን ኣብ መቕደሱ እዩ።+ 
 7  ኣቱም ዓሌታት ህዝብታት፡ ንየሆዋ ዚግብኦ ሃብዎ፣ስለቲ ኽብሩን ብርታዐኡን ንየሆዋ ዚግብኦ ሃብዎ።+ 
 8  ንየሆዋ እቲ ንስሙ ዚግብኦ ኽብሪ ሃብዎ፣+መባእ ሒዝኩም ናብ ኣጸዳቱ ምጹ። 
 9  ንየሆዋ ብቕዱስ ስሉም ኣልባሳት* ስገዱሉ፣*ኵልኹም ህዝቢ ምድሪ፡ ኣብ ቅድሚኡ ራዕራዕ በሉ! 
10  ኣብ መንጎ ኣህዛብ፡ “የሆዋ ነጊሱ!+ ምድሪ* ጸኒዓ እያ፡ ኣይትነቓነቕን* እያ። ንህዝብታት ብቕንዕና ኺፈርዶም* እዩ” በሉ።+ 
11  ሰማያት ይተሓጐሱ፡ ምድሪ እውን ባህ ይበላ፣ባሕርን ኵሉ እቲ ዝመልኦን የንጐድጕድ፣+
12  መሮርን ኣብኡ ዘሎ ዅሉን ይተሓጐስ።+ ሽዑ፡ ኵሉ ኣእዋም ዱር እልል ይበል።+ 
13  ንሱ ይመጽእ ኣሎ፡* ንምድሪ ኺፈርዳ ይመጽእ ኣሎ እሞ፡ኣብ ቅድሚ የሆዋ እልል ይበል። ንዓለም* ብጽድቂ፡+ንህዝብታት ከኣ ብተኣማንነቱ ኺፈርድ እዩ።+
