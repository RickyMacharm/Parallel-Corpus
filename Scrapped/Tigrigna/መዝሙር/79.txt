79  ኦ ኣምላኽ፡ ኣህዛብ ንርስትኻ ወሪሮምዎ፣+ንቕድስቲ ቤተ መቕደስካ ኣርኪሶምዋ፣+ንየሩሳሌም ናብ ኵምራ ዑናታት ቀዪሮምዋ።+ 
 2  ምግቢ ኪኸውንሲ ሬሳ ገላዉኻ ንኣዕዋፍ ሰማያት፡ስጋ እሙናትካ ድማ ንኣራዊት ምድሪ ሂቦምዎ።+ 
 3  ደሞም ከም ማይ ኣብ ዙርያ የሩሳሌም ኣፍሲሶምዎ፣ዚቐብሮም እውን ሓደ እኳ ኣይተረፈን።+ 
 4  ንጐረባብትና መጻረፊ ዄንና፣+ኣብ ዙርያና ዘለዉ ኸኣ የላግጹልናን የባጭዉልናን ኣለዉ። 
 5  ኦ የሆዋ፡ ክሳዕ መዓስ ኢኻ ኽትንድር፧ ንዘለኣለምዶ፧+ ቍጥዓኻኸ ኽሳዕ መዓስ እዩ ኸም ሓዊ ዚነድድ፧+ 
 6  ነድርኻ ኣብቶም ዘይፈልጡኻ ኣህዛብ፡ኣብተን ስምካ ዘይጽውዓ መንግስትታት ክዖ።+ 
 7  ንሳቶምሲ ንያእቆብ ውሒጦምዎ፣ንዓዱ እውን ኣባዲሞምዋ።+ 
 8  ብስሕተት ኣቦታትና ተሓተትቲ ኣይትግበረና።+ ኣዚና ተዋሪድና ኢና እሞ፡ቀልጢፍካ ምሕረትካ ኣርእየና።+ 
 9  ኦ ኣምላኽ ድሕነትና፡+ምእንቲ እቲ ኽቡር ስምካ ኢልካ ርድኣና፣ምእንቲ ስምካ ኢልካ ኣናግፈና፡ ሓጢኣትና እውን ይቕረ በለልና።*+ 
10  ስለምንታይ ኣህዛብ፡ “ኣበይ ኣሎ ኣምላኾም፧” ዚብሉ፧+ እቲ ዝፈሰሰ ደም ገላዉኻ ኸም እተፈድየ፡ኣብ ቅድሚ ኣዒንትና ኣብ መንጎ ኣህዛብ ይፈለጥ።+ 
11  እህህታ እሱር ስማዕ።+ በቲ ዓብዪ ሓይልኻ* ጌርካ ነቶም ንሞት እተፈርዶም* ኣድሕኖም።*+ 
12  ኦ የሆዋ፡ ስለቲ ዘባጨዉልካ ባጫ፡+ንጐረባብትና ሸውዓተ ዕጽፊ ፍደዮም።+ 
13  ሽዑ፡ ንሕና ህዝብኻን ኣባጊዕ መጓሰኻን+ንዘለኣለም ከነመስግነካ ኢና፣ውዳሰኻ ድማ ንውሉድ ወለዶ ኽንነግር ኢና።+
