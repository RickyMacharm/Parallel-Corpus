58  ስቕ ኢልኩም ከለኹምሲ፡ ብዛዕባ ጽድቂ ኽትዛረቡዶ ትኽእሉ ኢኹም፧+ ኣቱም ደቂ ሰብ፡ ብቕንዕናዶ ኽትፈርዱ ትኽእሉ ኢኹም፧+ 
 2  ኣብ ልብኹምሲ ኽፍኣት እባ ደኣ ትምህዙ፣+ኣእዳውኩም ድማ ኣብታ ምድሪ፡ ዓመጻ ይገብራ።+ 
 3  እኩያት ካብ ከርሲ ኣትሒዞም የላግሱ፣*ካብ ማሕጸን ኣትሒዞም ፋሉላትን ሓሰውትን እዮም። 
 4  ሕንዞም ከም ሕንዚ ተመን እዩ፣+ከምቲ እዝኑ ዚዓብስ መንደላይ ተመን ጸማማት እዮም። 
 5  ንሱ ኸኣ፡ ክእለት ስራዮም ብዘየገድስ፡ድምጺ ዓዘምቲ ኣይሰምዕን። 
 6  ኦ ኣምላኽ፡ ኣስናኖም ካብ ኣፎም ኣርግፍ! ኦ የሆዋ፡ ምንጋጋ እዞም ሽደናት ኣናብስ ስበር! 
 7  ከም ዚጽንቀቕ ማያት ይጥፍኡ። ቀስቱ ገቲሩ ብፍላጻታቱ የውድቆም። 
 8  ከምቲ ኪኸይድ ከሎ ዚሓቅቕ ኣረነ፡ከምቲ ጸሓይ ዘይርኢ ቝላዕ ሰበይቲ ይኹኑ። 
 9  ዋዒ እቲ እተኣጕደ ኣሻዅ ቈጥቋጥ ናብ ቍራዓትኩም ቅድሚ ምብጻሑ፡ንሱ ኸም ህቦብላ፡ ነቲ ጥሉልን ዚነድድን ቀሸም ይምንዝዖ።+ 
10  ጻድቕ ነቲ ምፍዳይ ሕነ ስለ ዝረኣየ ኺሕጐስ፡+ኣእጋሩ ኸኣ ብደም እቲ እኩይ ኪጥልቂ እዩ።+ 
11  ሽዑ፡ ሰባት፡ “ንጻድቕ ብርግጽ ዓስቢ ኣለዎ።+ ኣብ ምድሪ ዚፈርድ ኣምላኽ ብሓቂ ኣሎ” ኺብሉ እዮም።+
