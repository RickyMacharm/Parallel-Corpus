31  ኦ የሆዋ፡ ኣባኻ ተማዕቊበ ኣለኹ።+ ከቶ ኣይተሕፍረኒ።+ ስለ ጽድቅኻ ኢልካ ኣናግፈኒ።+ 
 2  እዝንኻ ናባይ ኣድንን።* ከተናግፈኒ ቐልጢፍካ ምጻእ።+ ዕርዲ ኸረን፡እወ፡ ዕርዲ ድሕነተይ ኩነኒ።+ 
 3  ንስኻስ ከውሐይን ዕርደይን ኢኻ፣+ስለ ስምካ ኢልካ+ ኽትመርሓንን ክትኣልየንን ኢኻ።+ 
 4  ንስኻ ዕርደይ ኢኻ እሞ፡+ካብቲ ብሕቡእ ዘጻወዱለይ መርበብ ኣውጽኣኒ።+ 
 5  መንፈሰይ ኣብ ኢድካ አማዕቍብ ኣለኹ።+ ኦ የሆዋ፡ ኣምላኽ ሓቂ፡* ተበጂኻኒ ኢኻ።+ 
 6  ነቶም ንዘይጠቕሙ ኸንቱ ጣኦታት እተወፈዩ እጸልኦም እየ፣ኣነ ግና ብየሆዋ እየ ዝእመን።* 
 7  ጸበባይ ርኢኻ፡ብርቱዕ ጭንቀይ* ትፈልጥ ኢኻ እሞ፡+ብተኣማንነት ብእተርእየኒ ፍቕሪ ኣዝየ ኽሕጐስ እየ። 
 8  ናብ ኢድ ጸላኢ ኣሕሊፍካ ኣይሃብካንን፣የግዳስ፡ ኣብ ውሑስ ቦታ* ደው ኣቢልካኒ። 
 9  ኦ የሆዋ፡ ኣብ ጭንቂ እየ ዘለኹ እሞ፡ ሞገስ ኣርእየኒ። ጓሂ ንኣዒንተይ ኰነ ንብዘሎ ሰብነተይ* ኣድኪምዎ።+ 
10  ህይወተይ ብጓሂ፡+ዓመታተይ ከኣ ብእህህታ ተወዲኡ።+ ብሰሪ ስሕተተይ ሓይለይ ማህሚኑ፣ኣዕጽምተይ ድማ ደኺሙ።+ 
11  ኵሎም ተጻረርተይ፡ምናዳ ኸኣ ጐረባብተይ ኣስተናዒቖምኒ።+ ፈለጥተይ ኣርዒዶምኒ፣ኣብ ግዳም ምስ ዚርእዩኒ፡ ካባይ ይሃድሙ ኣለዉ።+ 
12  ከም ዝሞትኩስ፡ ካብ ልቦም* ኣውጺኦምንን ተረሲዐን፣ከም ስቡር ሳርማ ዀይነ። 
13  ብዙሕ ክፉእ ወረ ሰሚዐ፣ሽበራ ይኸብበኒ ኣሎ።+ ከም ሓደ ዀይኖም ኣንጻረይ ኪእከቡ ኸለዉ፡ንህይወተይ* ኪወስድዋ ይተናዀሉ።+ 
14  ኣነ ግና፡ ኦ የሆዋ፡ ብኣኻ እእመን* እየ።+ “ንስኻ ኣምላኸይ ኢኻ” እብል እየ።+ 
15  መዓልትታተይ* ኣብ ኢድካ እየን። ካብ ኢድ ጸላእተይን ሰጐጕተይን ኣናግፈኒ።+ 
16  ገጽካ ኣብ ልዕሊ ጊልያኻ ኣብርሃዮ።+ ብተኣማንነት ብእተርእዮ ፍቕርኻ ኣድሕነኒ። 
17  ኦ የሆዋ፡ ምስ ጸዋዕኩኻ፡ ኣይተሕፍረኒ።+ እኩያት ደኣ ይሕፈሩ፣+ኣብ መቓብር* እውን ስቕ ይበሉ።+ 
18  እተን ንጻድቕ ብትዕቢትን ብንዕቀትን ተመኪሐን ዚዛረባኦሓሰውቲ ኸናፍር ዓባሳት ይኹና።+ 
19  እቲ ንዚፈርሁኻ ዝዓቘርካሎም፡+ምእንቲ እቶም ኣባኻ ዚምዕቈቡ ኢልካ ድማ ኣብ ቅድሚ ዅሎም ሰባት ዘርኣኻዮ+ሕያውነትካ* ኽሳዕ ክንደይ ኰን ብዙሕ እዩ!+ 
20  ካብ ተንኰል ሰብ፡ኣብ ቅድሜኻ ኣብ ስቱር ቦታ ትኽውሎም፣+ካብ እኩይ መጥቃዕቲ፡*ኣብ መጽለሊኻ ትሓብኦም።+ 
21  ኣብ እተኸብበት ከተማ+ ብዜደንቕ መገዲ ብተኣማንነት ፍቕሩ ኣርእዩኒ እዩ እሞ፡+የሆዋ ይወደስ። 
22  ኣነስ ሰምቢደ፡“ካብ ቅድሜኻ ኽጠፍእ እየ” ኢለ ነይረ።+ ናባኻ ምስ ኣእወኹ ግና፡ ንስኻ ልማኖይ ሰሚዕካ።+ 
23  ኣቱም እሙናቱ ዅልኹም፡ ንየሆዋ ኣፍቅርዎ!+ የሆዋ ንእሙናት የዕቍቦም፡+ንዚዕበ ዘበለ ግና ኣብዚሑ ይፈድዮ።+ 
24  ኣቱም ንየሆዋ እትጽበይዎ ዅልኹም፡+ትብዑ፡ ልብኹም እውን ይበርትዕ።+
