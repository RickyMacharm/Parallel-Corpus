72  ኦ ኣምላኽ፡ ንንጉስ ፍርድታትካ ሃቦ፣ንወዲ ንጉስ ከኣ ጽድቅኻ ዓድሎ።+ 
 2  ንሱ ድማ ንህዝብኻ ብጽድቂ፡ንትሑታትካ እውን ብፍትሒ ይማጐተሎም።+ 
 3  ኣኽራን ንህዝብኻ ሰላም፡ኵርባታት ከኣ ጽድቂ የምጽኡሉ። 
 4  ነቶም ኣብ መንጎ ህዝብኻ ዘለዉ ትሑታት ይጣበቐሎም፣*ንደቂ ድኻ ድማ የድሕኖም፣ንዓማጺ ኸኣ ይጨፍልቆ።+ 
 5  ጸሓይ ክሳዕ ዘላ፡ወርሒ እውን ክሳዕ ዘላ፡ንውሉድ ወለዶ ኺፈርሁኻ እዮም።+ 
 6  ኣብ እተዓጽደ ሳዕሪ ኸም ዚዘንም ዝናም፡ከምቲ ንምድሪ ዜስቲ ብርቱዕ ካፋ ኪኸውን እዩ።+ 
 7  ብዘመኑ፡ ጻድቕ ኪዕምብብ፡*+ወርሒ ኽሳዕ እትጠፍእ ከኣ ሰላም ኪበዝሕ እዩ።+ 
 8  ካብ ባሕሪ ኽሳብ ባሕሪ፡ካብቲ ፈለግ* ክሳብ ወሰናት ምድሪ ተገዛእቲ ኺህልውዎ እዮም።*+ 
 9  ተቐማጦ ምድረ በዳ ኣብ ቅድሚኡ ኺሰግዱ፡ጸላእቱ እውን ሓመድ ኪልሕሱ እዮም።+ 
10  ነገስታት ተርሲስን ደሴታትን ኪግብሩሉ፡+ነገስታት ሳባን ሴባን ድማ ህያባት ኪህብዎ እዮም።+ 
11  ኵሎም ነገስታት ኣብ ቅድሚኡ ኺሰግዱ፡ኵሎም ኣህዛብ ከኣ ኬገልግልዎ እዮም። 
12  ንሱስ ንዜእዊ ድኻንረዳኢ ንዘይብሉ ትሑትን ኬናግፍ እዩ። 
13  ንትሑትን ንድኻን ኪድንግጸሎም፡ህይወት* ድኻታት ድማ ኬድሕን እዩ። 
14  ካብ ጭቈናን ካብ ዓመጻን ኬናግፎም፡*ደሞም ከኣ ኣብ ቅድሚ ኣዒንቱ ኽቡር ኪኸውን እዩ። 
15  ብህይወት ይንበር፡ ወርቂ ሳባ እውን ይወሃቦ።+ ወትሩ ድማ ምእንታኡ ይጸለ፣ምሉእ መዓልቲ እውን ይባረኽ። 
16  ኣብ ምድሪ ብዙሕ እኽሊ ኪኸውን፡+ኣብ ርእሲ ኣኽራን ከኣ ኣኺሉ ኺተርፍ እዩ። ፍሪኡ ኸም ኣብ ሊባኖስ ኪስስን እዩ፣+ኣብ ከተማታት፡ ሰባት ከም ኣትክልቲ ምድሪ ኺዕምብቡ እዮም።+ 
17  ስሙ ንዘለኣለም ይንበር፣+ጸሓይ ክሳዕ ዘላ ድማ ይግነን። ሰባት ብእኡ በረኸት ይረኽቡ፣*+ኵሎም ኣህዛብ ከኣ ሕጉስ ይበልዎ። 
18  እቲ በይኑ ዜደንቕ ነገራት ዚገብር+የሆዋ ኣምላኽ፡ ኣምላኽ እስራኤል፡ ይወደስ።+ 
19  እቲ ኽቡር ስሙ ንዘለኣለም ይወደስ፣+ክብሩ እውን ንብዘላ ምድሪ ይምልኣያ።+ ኣሜን፡ ኣሜን። 
20  ጸሎት ዳዊት ወዲ እሴይ+ ኣብዚ ይውዳእ።
