76  ኣምላኽ ኣብ ይሁዳ ፍሉጥ እዩ፣+ስሙ ኣብ እስራኤል ዓብዪ እዩ።+ 
 2  መጽለሊኡ ኣብ ሳሌም፡+መንበሪኡ እውን ኣብ ጽዮን እዩ።+ 
 3  ኣብኡ ኸኣ ሃልሃል ዚብል ፍላጻታት ቀስቲ፡ዋልታን ሰይፍን ኣጽዋር ውግእን ሰቢሩ።+ (ሴላ) 
 4  ንስኻ ደሚቕካ በሪህካ፣*እንስሳ ሃድን ካብ ዝመልኦ ኣኽራን ዚበልጽ ግርማ ኣሎካ። 
 5  ተባዓት ልቢ ተዘሚቶም።+ ድቃሶም ደቂሶም፣ኵሎም ጀጋኑ ረዳኢ ኣልቦ ዀይኖም።+ 
 6  ኦ ኣምላኽ ያእቆብ፡ ብመግናሕትኻብዓል ሰረገላን ፈረስን ከቢድ ድቃስ ደቂሶም።+ 
 7  ንስኻ በይንኻ ኢኻ እተፍርህ።+ ነቲ ብርቱዕ ቍጥዓኻኸ መን ኪጻወሮ ይኽእል፧+ 
 8  ካብ ሰማይ ፍርዲ ኣስሚዕካ፣+ምድሪ ኸኣ ፈሪሃ፡ ስቕ እውን ኢላ።+ 
 9  እወ፡ ኣምላኽ ፍርዱ ኺፍጽም፡ንዅሎም ዓቃላት* ምድሪ ኼድሕኖም ምስ ተንስአ፡ ከምኡ ዀይና።+ (ሴላ) 
10  ነድሪ ሰብሲ ንውዳሰኻ ኪኸውን እዩ፣+በቶም ተረፍ ነድሮም ድማ ገዛእ ርእስኻ ኽትስልም ኢኻ። 
11  ንየሆዋ ኣምላኽኩም ተመባጽዑሉ፡ ፈጽምዎ ኸኣ፣+ኣብ ዙርያኡ ዘለዉ ዅሎም፡ ህያባቶም ብፍርሃት የቕርቡ።+ 
12  ንሱ ንዅርዓት* መራሕቲ ኼትሕቶ እዩ፣ንነገስታት ምድሪ የፍርሆም እዩ።
