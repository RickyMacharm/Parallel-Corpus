51  ኦ ኣምላኽ፡ ከምቲ ብተኣማንነት እተርእዮ ፍቕርኻ፡ ሞገስካ ኣርእየኒ።+ ከምቲ ዓብዪ ምሕረትካ፡ ኣበሳይ ደምስስ።+ 
 2  ካብ ስሕተተይ ኣጸቢቕካ ሕጸበኒ፣+ካብ ሓጢኣተይ እውን ኣጽርየኒ።+ 
 3  ኣነስ ንኣበሳይ ኣጸቢቐ እፈልጦ እየ፣ሓጢኣተይ ከኣ ወትሩ ኣብ ቅድመይ* እዩ።+ 
 4  ልዕሊ ዅሉ፡* ንዓኻ እየ በዲለ፣+ኣብ ቅድሚ ኣዒንትኻ ኽፉእ ገይረ።+ ስለዚ፡ ብዘረባኻ ጻድቕ ኢኻ፣ብፍርድኻ ድማ ቅኑዕ ኢኻ።+ 
 5  እንሆ፡ ካብ ዝውለድ ኣትሒዘ ብስሕተት ተሓታቲ እየ፣ኣደይ ከኣ ብሓጢኣት ጠኒሳትኒ።*+ 
 6  እንሆ፡ በቲ ኣብ ውሽጢ ሰብ ዘሎ ሓቂ ባህ ይብለካ፣+ንውሽጠይ* ናይ ሓቂ ጥበብ ምሃሮ። 
 7  ምእንቲ ኽጸርስ፡ ካብ ሓጢኣተይ ብሃዛብ ኣንጽሃኒ፣+ካብ ውርጪ ኽጽዕዱስ፡ ሕጸበኒ።+ 
 8  እቲ ዝሓምሸሽካዮ ኣዕጽምተይ ምእንቲ ኺሕጐስሲ፡+ደሃይ ደስታን ሓጐስን ኣስምዓኒ። 
 9  ገጽካ ኻብ ሓጢኣተይ ምለስ፣*+ንዅሉ ስሕተተይ እውን ደምስሶ።+ 
10  ኦ ኣምላኽ፡ ጽሩይ ልቢ ፍጠረለይ፣+ጽኑዕ ዝዀነ ሓድሽ መንፈስ ከኣ ኣብ ውሽጠይ ኣንብር።+ 
11  ካብ ቅድሜኻ ኣይትደርብየኒ፣መንፈስ ቅዱስካ ድማ ኣይተግድፈኒ። 
12  ሓጐስ ድሕነትካ ምለሰለይ፣+ክእዘዘካስ ናይ ፍታው መንፈስ ኣብ ውሽጠይ ኣለዓዕል።* 
13  ሓጥኣን ናባኻ ምእንቲ ኺምለሱስ፡መገድታትካ ንኣበስቲ ኽምህሮም እየ።+ 
14  ልሳነይ ጽድቅኻ ብሓጐስ ምእንቲ ኽትነግርሲ፡+ኦ ኣምላኽ፡ ኣምላኽ ድሕነተይ፡+ ካብ ዕዳ ደም ኣድሕነኒ፣+
15  ኣፈይ ውዳሰኻ ምእንቲ ኺነግርሲ፡ኦ የሆዋ፡ ከናፍረይ ክፈት።+ 
16  መስዋእትስ ኣይትደልን ኢኻ፣—እምበር፡ ምሃብኩ፣+በቲ ብምሉኡ ዚሓርር መስዋእቲ ደስ ኣይብለካን እዩ።+ 
17  ንኣምላኽ ባህ ዜብሎ መስዋእቲ፡ ስቡር መንፈስ እዩ፣ኦ ኣምላኽ፡ እተሰብረን እተደቝሰን ልቢ ኣይትንዕቕን ኢኻ።+ 
18  ንጽዮን ብጽቡቕ ፍቓድካ ጽቡቕ ግበረላ፣መካበብያ የሩሳሌም ህነጽ። 
19  ሽዑ፡ ብመስዋእቲ ጽድቂ፡ብዚሓርር መስዋእትን ብምሉእ መስዋእትን፡ ደስ ኪብለካ እዩ፣ሽዑ፡ ዝራብዓት ኣብ መሰውኢኻ ኬቕርቡልካ እዮም።+
