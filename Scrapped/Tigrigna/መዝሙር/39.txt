39  “ብልሳነይ ምእንቲ ኸይሓጥእ፡ንስጕምተይ ክሕሉ እየ።+ እኩይ ኣብ ቅድመይ ክሳዕ ዘሎ፡ንኣፈይ ብልጓም ክሕሉ እየ” ኢለ ነይረ።+ 
 2  ዓባስ ኰይነ፡ ስቕ ድማ ኢለ፣+ብዛዕባ ጽቡቕ እኳ ኣጽቂጠ፣ስቓየይ ግና በርቲዑ።* 
 3  ልበይ ኣብ ውሽጠይ ፈኸም ኢሉ።* ከስተንትን* ከለኹ፡ ሓዊ ይነድድ ኣሎ። ልሳነይ ከኣ ተዛሪቡ፦ 
 4  “ኦ የሆዋ፡ ህይወተይ ክሳዕ ክንደይ ሓጻር ከም ዝዀነት* ክፈልጥሲ፡መወዳእታይን ልክዕ መዓልትታተይን+እንታይ ከም ዚኸውን ኣፍልጠኒ። 
 5  እንሆ፡ ንመዓልትታተይ ሒደት* ጌርካየን፣+ንውሓት ህይወተይ ኣብ ቅድሜኻ ገለ እኳ ኣይኰናን።+ ብርግጽ ኵሉ ሰብ ጸኒዑ ዝቘመ እኳ እንተ መሰለ፡ ትንፋስ ጥራይ እምበር ገለ እኳ ኣይኰነን።+ (ሴላ) 
 6  ብርግጽ ኵሉ ሰብ ከም ጽላሎት ይመላለስ። ንኸንቱ ሃለኽለኽ ይብል።* መን ከም ዚጥቀመሉ ኸይፈለጠ፡ ሃብቲ ይድልብ።+ 
 7  ኦ የሆዋ፡ እንታይ ደኣ ተስፋ ኽገብር እየ፧ ንስኻ ጥራይ ኢኻ ተስፋይ። 
 8  ካብ ኵሉ ኣበሳይ ኣድሕነኒ።+ መላገጺ ዓሻ ኣይትግበረኒ። 
 9  ዓባስ ኰይነ፣እዚ ስለ ዝገበርካ ኸኣ፡+ኣፈይ ክኸፍት ኣይከኣልኩን።+ 
10  መዓትካ ኻባይ ኣርሕቕ። ኢድካ ትወቕዓኒ ስለ ዘላ፡ ደኺመ። 
11  ስለ ስሕተቱ ንሰብ ብመቕጻዕቲ ትእርሞ፣+ነቲ ኣኽቢሩ ዚርእዮ ነገራት ከም ብልዒ* ትበልዖ። ብርግጽ ኵሉ ሰብ ትንፋስ ጥራይ እዩ።+ (ሴላ) 
12  ኣነ ንዓኻ ጓና፡+ከም ኵሎም ኣቦታተይ ድማ ዚሓልፍ ተጓዓዚ* እየ እሞ፡+ኦ የሆዋ፡ ጸሎተይ ስማዕ፣ናብ ኣውያተይ ድማ ጽን በል።+ ንንብዓተይ ዕሽሽ ኣይትበሎ። 
13  ቅድሚ ምሕላፈይን ምጥፋአይንምእንቲ ኽሕጐስሲ፡ ብቝጥዓ ኣይትጠምተኒ።”
