56  ኦ ኣምላኽ፡ መዋቲ ሰብ የጥቅዓኒ* ኣሎ እሞ፡ ሞገስካ ኣርእየኒ። ምሉእ መዓልቲ ይብኣሱንን ይጭቍኑንን ኣለዉ። 
 2  ጸላእተይ ምሉእ መዓልቲ ይነኻኽሱኒ ኣለዉ፣ብዙሓት ብትዕቢት ይብኣሱኒ ኣለዉ። 
 3  ምስ ዝፈርህ፡+ ብኣኻ እእመን* እየ።+ 
 4  ብኣምላኽ፡—በቲ ንቓሉ ዝውድሶ፡—ብኣምላኽ እእመን* እየ፣ ኣይፈርህን ከኣ እየ። ሰብከ* እንታይ ከይገብረኒ፧+ 
 5  ምሉእ መዓልቲ ንጕዳየይ የበላሽውዎ፣ንጕድኣተይ ጥራይ እዮም ዚሓስቡ።+ 
 6  ኬጥቅዑኒ ኢሎም ይሕብኡ፣ህይወተይ* ኬጥፍኡ እናተጸበዩ፡+ኵሉ ስጕምተይ ይቋመቱ።+ 
 7  ብሰሪ እከዮም ደርብዮም። ኦ ኣምላኽ፡ ብቝጥዓኻ ንኣህዛብ ኣውድቆም።+ 
 8  ንምዅብላለይ ትጽብጽቦ ኣለኻ።+ ንንብዓተይ ኣብ ሓርብኻ ኣክቦ።+ ኣብ መጽሓፍካዶ ኣይተመዝገበን፧+ 
 9  በታ ዘእውየላ መዓልቲ፡ ጸላእተይ ኬንሳሕቡ እዮም።+ በዚ እተኣማመን እየ፦ ኣምላኽ ኣብ ጐድነይ እዩ።+ 
10  ብኣምላኽ፡—በቲ ንቓሉ ዝውድሶ፡—ብየሆዋ፡—በቲ ንቓሉ ዝውድሶ፡—
11  ብኣምላኽ እእመን* እየ፣ ኣይፈርህን ከኣ እየ።+ ሰብከ እንታይ ከይገብረኒ፧+ 
12  ኦ ኣምላኽ፡ ንዓኻ ዝኣቶኽዎ መብጽዓ ኣሎኒ፣+ምስጋና ከቕርበልካ እየ።+ 
13  ብብርሃን ህያዋን ኣብ ቅድሚ ኣምላኽ ምእንቲ ኽመላለስሲ፡+ካብ ሞት ኣናጊፍካኒ፡*+ንኣእጋረይ ከኣ ካብ ምዕንቃፍ ኣድሒንካየን ኢኻ።+
