119  ብመገዶም መንቅብ ዘይብሎም፡*ብሕጊ የሆዋ ኸኣ ዚመላለሱ፡ ሕጉሳት እዮም።+ 
 2  መዘኻኸሪታቱ ዚሕልዉ፡+ብዅሉ ልቦም ድማ ዚደልይዎ፡ ሕጉሳት እዮም።+ 
 3  ዓመጻ ኣይገብሩን፣ብመገድታቱ እውን ይመላለሱ።+ 
 4  ትእዛዛትካ ብጥንቃቐ ኺሕሎስ፡ንስኻ ኣዚዝካ።+ 
 5  ስርዓታትካ ኽሕሉስ፡+ኣየ ጸኒዐ እንተ ዝመላለስ!* 
 6  ሽዑ፡ ንዅሉ ትእዛዛትካ ኽሓስብ ከለኹ፡ኣይምሓፈርኩን።+ 
 7  ቅኑዕ ፍርድታትካ ምስ ተመሃርኩ፡ብቕኑዕ ልቢ ኽውድሰካ እየ። 
 8  ስርዓታትካ ኽሕሉ እየ። ፈጺምካ ኣይትሕደገኒ። 
 9  ጐበዝ ንመገዱ ኸመይ ገይሩ ብንጽህና ይሕልዋ፧ ከም ቃልካ ንርእሱ ብምሕላው እዩ።+ 
10  ብምሉእ ልበይ እደልየካ ኣለኹ። ካብ ትእዛዛትካ ኸልግስ ኣይትሕደገኒ።+ 
11  ንዓኻ ምእንቲ ኸይብድልሲ፡+ንቓልካ ኣብ ልበይ ዓቚረዮ።+ 
12  ኦ የሆዋ፡ ንስኻ ተወደስ፣ስርዓታትካ ምሃረኒ። 
13  ኵሉ እቲ እተዛረብካዮ ፍርድታትካብኸናፍረይ እነግር እየ። 
14  ካብ ብኻልእ ኵሉ ጥሪት ንላዕሊ፡+ብመዘኻኸሪታትካ እሕጐስ እየ።+ 
15  ንትእዛዛትካ ኣጸቢቐ ኽሓስበሉ፡*+ኣዒንተይ ድማ ኣብ መገድታትካ ኽገብር እየ።+ 
16  ንሕግታትካ እፈትዎ እየ። ንቓልካ ኣይክርስዖን እየ።+ 
17  ብህይወት ክነብር፡ ቃልካ እውን ክሕሉስ፡ንጊልያኻ ጽቡቕ ግበረሉ።+ 
18  ኣብ ሕግኻ ዜደንቕ ነገራትብንጹር ክርእስ፡ ኣዒንተይ ክፈተለይ። 
19  ኣነ ኣብዛ ምድሪ፡ ጓና እየ።+ ትእዛዛትካ ኣይትሕብኣለይ። 
20  ኣነ* ዅሉ ሳዕ ንፍርድታትካብምንፋቕ ተወዲአ። 
21  ንተዳፈርቲ፡ካብ ትእዛዛትካ ንዜልግሱ ርጉማት፡ ትገንሖም።+ 
22  መዘኻኸሪታትካ ሓልየ እየ እሞ፡ጸርፍን ንዕቀትን ኣርሕቐለይ።* 
23  መሳፍንቲ ብሓባር ተቐሚጦም ኣንጻረይ እኳ እንተ ተዛረቡ፡ጊልያኻ ንስርዓታትካ ይሓስበሉ* እዩ። 
24  ንመዘኻኸሪታትካ እፈትዎም እየ፣+ኣማኸርተይ እዮም።+ 
25  ኣብ ሓመድ በጥ ኢለ ኣለኹ።*+ ከም ቃልካ ብህይወት ኣንብረኒ።+ 
26  መገድታተይ ነጊረካ፡ ንስኻ እውን መሊስካለይ። ስርዓታትካ ምሃረኒ።+ 
27  ንዜደንቕ ግብርታትካ ኣጸቢቐ ኽሓስበሉስ፡*+ትርጉም* ትእዛዛትካ ኣረድኣኒ። 
28  ብጓሂ ድቃስ ስኢነ ኣለኹ።* ከም ቃልካ ኣበርትዓኒ። 
29  መገዲ ምትላል ኣርሕቐለይ፣+ብሕግኻ እውን ሞገስ ኣርእየኒ። 
30  መገዲ ተኣማንነት መሪጸ ኣለኹ።+ ፍርድታትካ ቕኑዕ ምዃኑ እፈልጥ እየ። 
31  ናብ መዘኻኸሪታትካ እለግብ እየ።+ ኦ የሆዋ፡ ኣይተሕፍረኒ።+ 
32  ልበይ ስለ ዘግፋሕካ፡*ንመገዲ ትእዛዛትካ ተሃንጥየ ኽስዕባ* እየ። 
33  ኦ የሆዋ፡ መገዲ ስርዓታትካ ምሃረኒ፣+ክሳዕ መወዳእታ እውን ክስዕቦ እየ።+ 
34  ሕግኻ ኽሕሉንብምሉእ ልበይ ክገብሮንሲ፡ኣእምሮ ሃበኒ። 
35  ብእኡ ደስ ይብለኒ እዩ እሞ፡ብመገዲ ትእዛዛትካ ምርሓኒ።*+ 
36  ልበይ ናብ ጥቕሚ ርእሰይ* ዘይኰነስ፡+ናብ መዘኻኸሪታትካ ኣዘምብል። 
37  ንኣዒንተይ ካብ ምርኣይ ከንቱነት ምለሰን፣+ብመገድኻ ብህይወት ኣንብረኒ። 
38  ምእንቲ ኽትፍራህሲ፡ንጊልያኻ ቓልካ ፈጽመሉ።* 
39  ፍርድታትካ ጽቡቕ እዩ እሞ፡ነቲ ዝፈርሆ ውርደት ኣርሕቐለይ።+ 
40  ትእዛዛትካ ኸመይ ከም ዝናፍቕ ርአ። ብጽድቅኻ ብህይወት ኣንብረኒ። 
41  ኦ የሆዋ፡ ከም ቃልካ፡+ብተኣማንነት እተርእዮ ፍቕርኻን ድሕነትካን እርከብ፣+
42  ብቓልካ እእመን እየ እሞ፡ነቲ ዜባጭወለይ ክምልሰሉ እየ። 
43  ብፍርድኻ ተስፋ ገይረ* ኣለኹ እሞ፡ቃል ሓቂ ኻብ ኣፈይ ፈጺምካ ኣይተርሕቕ። 
44  ንሕግኻ ወትሩ፡ንዘለኣለመ ኣለም ክሕልዎ እየ።+ 
45  ትእዛዛትካ እደሊ እየ እሞ፡ብውሑስ ቦታ* ኽመላለስ እየ።+ 
46  ኣብ ቅድሚ ነገስታት ብዛዕባ መዘኻኸሪታትካ ኽዛረብ፡ኣይክሓፍርን እውን እየ።+ 
47  ንትእዛዛትካ እፈትዎ፡እወ፡ አፍቅሮ እየ።+ 
48  ኣእዳወይ ናብቲ ዘፍቅሮ ትእዛዛትካ ኸልዕል፡+ንስርዓታትካ ኸኣ ኣጸቢቐ ኽሓስበሉ* እየ።+ 
49  ነቲ ንዓይ ንጊልያኻ ዘተስፎኻኒ*ቓል ዘክሮ። 
50  ቃልካ ብህይወት ኣንቢሩኒ እዩ እሞ፡እዚ ብጸበባይ መጸናንዕየይ እዩ።+ 
51  ተዳፈርቲ ፈጺሞም ይንዕቁኒ እዮም፣ኣነ ግና ካብ ሕግኻ ኣየልግስን እየ።+ 
52  ኦ የሆዋ፡ ናይ ጥንቲ ፍርድታትካ እዝክር፡+ብእኡ ድማ እጸናናዕ እየ።+ 
53    ብሰሪ እቶም ሕግኻ ዝሓደጉ እኩያትብዚነድድ ቍጥዓ ተታሒዘ ኣለኹ።+ 
54  ኣብ ዝነበርኩ እንበር፡*ስርዓታትካ መዝሙራተይ እዩ። 
55  ኦ የሆዋ፡ ሕግኻ ኽሕሉስ፡+ብለይቲ ስምካ እዝክር እየ። 
56  ትእዛዛትካ ሓልየ እየ እሞ፡እዚ ልማደይ ኰይኑ ኣሎ። 
57    የሆዋ ግደይ እዩ፣+ቃልካ ኽሕሉ ቓል ኣትየ እየ።+ 
58  ብምሉእ ልበይ እልምነካ* ኣለኹ፣+ከም ቃልካ ሞገስካ ኣርእየኒ።+ 
59  ኣእጋረይ ናብ መዘኻኸሪታትካ ንምምላስሲ፡መገድታተይ መርሚረ እየ።+ 
60  ትእዛዛትካ ንምሕላው፡እቕልጥፍ እምበር ኣይድንጕን እየ።+ 
61  ኣግማድ እኩያት ከቢቡኒ፣ሕግኻ ግና ኣይርስዕን እየ።+ 
62  ስለቲ ቕኑዕ ፍርድታትካስ፡ፍርቂ ለይቲ ኸመስግነካ ኽትንስእ እየ።+ 
63  ኣነ ፈታው ኵሎም እቶም ዚፈርሁኻንእቶም ትእዛዛትካ ዚሕልዉን እየ።+ 
64  ኦ የሆዋ፡ ብተኣማንነት እተርእዮ ፍቕርኻ ንምድሪ መሊእዋ ኣሎ፣+ስርዓታትካ ምሃረኒ። 
65  ኦ የሆዋ፡ ከም ቃልካ፡ንጊልያኻ ጽቡቕ ጌርካሉ። 
66  ብትእዛዛትካ ተኣሚነ እየ እሞ፡ልብምናን ፍልጠትን ምሃረኒ።+ 
67  ቅድሚ ጸበባይ፡ አልግስ ነይረ፣*ሕጂ ግና ቃልካ እሕሉ ኣለኹ።+ 
68  ንስኻ ሕያዋይ* ኢኻ፡+ ግብርታትካ እውን ጽቡቕ እዩ። ስርዓታትካ ምሃረኒ።+ 
69  ተዳፈርቲ ብሓሶት ይጥቅኑኒ ኣለዉ፣ኣነ ግና ብዅሉ ልበይ ትእዛዛትካ እሕሉ ኣለኹ። 
70  ልቦም ስምዒት ኣልቦ* ዀይኑ ኣሎ፣+ኣነ ግና ንሕግኻ እፈትዎ እየ።+ 
71  ስርዓታትካ ምእንቲ ኽምሃርሲ፡ጸበባ ምርካበይ ጽቡቕ እዩ።+ 
72  ካብ ኣሽሓት ወርቅን ብሩርንሲ፡እቲ ዝኣወጅካዮ ሕጊ ይሕሸኒ።+ 
73  ኣእዳውካ እየን ገይረናንን ሰሪሐናንን። ትእዛዛትካ ኽምሃርሲ፡ኣእምሮ ሃበኒ።+ 
74  ቃልካ ተስፋይ እዩ* እሞ፡+እቶም ዚፈርሁኻ፡ ርእዮምኒ ይሕጐሱ። 
75  ኦ የሆዋ፡ ፍርድታትካ ቕኑዕ ምዃኑ፡+ብተኣማንነትካ ድማ ከም ዘጽበብካለይ እፈልጥ እየ።+ 
76  ከምቲ ንጊልያኻ ዝኣቶኻዮ ቓል፡ብተኣማንነት እተርእዮ ፍቕርኻ+ የጸናንዓኒ። 
77  ንሕግኻ እፈትዎ እየ እሞ፡+ብህይወት ክነብርሲ፡ ምሕረት ኣርእየኒ።+ 
78  ብዘይ ምኽንያት* ይብድሉኒ እዮም እሞ፡ተዳፈርቲ ይሕፈሩ። ኣነ ግና ንትእዛዛትካ ኣጸቢቐ ኽሓስበሉ* እየ።+ 
79  እቶም ዚፈርሁኻ፡እቶም ንመዘኻኸሪታትካ ዚፈልጡ፡ ናባይ ይመለሱ። 
80  ምእንቲ ኸይሓፍርሲ፡+ልበይ መንቅብ ዘይብሉ ዀይኑ ንስርዓታትካ ይስዓቦ።+ 
81  ቃልካ ተስፋይ እዩ* እሞ፡ንድሕነትካ እናፍቕ ኣለኹ።*+ 
82  “መዓስ ኢኻ እተጸናንዓኒ፧” እናበልኩ፡+ኣዒንተይ ንቓልካ ይናፍቓ ኣለዋ።+ 
83  ኣነስ ኣብ ትኪ ኸም ዝነቐጸ ሓርቢ እየ፣ስርዓታትካ ግና ኣይርስዕን እየ።+ 
84  ጊልያኻ ኽንደይ መዓልትታት እዩ ኺጽበ፧ ኣብቶም ዚሰጕጉኒ መዓስ ኢኻ ፍርዲ ኸተምጽእ፧+ 
85  ተዳፈርቲ፡እቶም ንሕግኻ ዚዳፈሩ፡ ጕድጓድ ይዅዕቱለይ። 
86  ኵሉ ትእዛዛትካ እሙን እዩ። ብዘይ ምኽንያት ይሰጕጉኒ ኣለዉ፣ ርድኣኒ!+ 
87  ካብ ምድሪ ዳርጋ ኣጽኒቶምኒ ነይሮም፣ኣነ ግና ትእዛዛትካ ኣይሓደግኩን። 
88  ነቲ እተዛረብካዮ መዘኻኸሪታት ክሕሉስ፡ስለቲ ብተኣማንነት እተርእዮ ፍቕርኻ ብህይወት ኣንብረኒ። 
89  ኦ የሆዋ፡ ቃልካ ኣብ ሰማያትንዘለኣለም ይነብር።+ 
90  ተኣማንነትካ ንውሉድ ወለዶ እዩ።+ ንምድሪ ኣጽኒዕካያ ኢኻ፣ ንሳ እውን ትቐውም።+ 
91  ኵሎም* ገላዉኻ እዮም እሞ፡ብፍርድታትካ ኽሳዕ ሎሚ ይነብሩ። 
92  ንሕግኻ እንተ ዘይፈትዎስ፡ብጸበባይ ምጠፋእኩ ነይረ።+ 
93  ብእኡ ብህይወት ተንብረኒ ኢኻ እሞ፡ንትእዛዛትካ ኸቶ ኣይርስዖን እየ።+ 
94  ትእዛዛትካ ደልየ እየ እሞ፡+ኣነ ናትካ እየ፣ ኣድሕነኒ።+ 
95  እኩያት ኬጥፍኡኒ ይጽበዩ፣ኣነ ግና ናብ መዘኻኸሪታትካ ኣጸቢቐ አቕልብ ኣለኹ። 
96  ንዅሉ ፍጽምና ደረቱ ርእየ እየ፣ትእዛዝካ ግና ደረት የብሉን።* 
97  ንሕግኻ ኽንደይ ኰን እየ ዘፍቅሮ!+ ምሉእ መዓልቲ ኣጸቢቐ እሓስበሉ* ኣለኹ።+ 
98  ትእዛዝካ ንዘለኣለም ምሳይ እዩ እሞ፡ሓለፋ ጸላእተይ ጥበበኛ ይገብረኒ እዩ።+ 
99  ንመዘኻኸሪታትካ ኣጸቢቐ እሓስበሉ* እየ እሞ፡ሓለፋ ዅሎም መምህራነይ ልቦና ኣሎኒ።+ 
100  ትእዛዛትካ ሓልየ እየ እሞ፡ሓለፋ ዓበይቲ ብኣእምሮ እመላለስ እየ። 
101  ቃልካ ምእንቲ ኽሕሉስ፡ብኽፉእ መገዲ ምምልላስ ኣብየ እየ።+ 
102  ንስኻ ምሂርካኒ ኢኻ እሞ፡ካብ ፍርድታትካ ኣየልግስን እየ። 
103  ቃላትካ ንትንሓገይ ክንደይ ኰን ይጥዕም! ንኣፈይ ካብ መዓር ዝበለጸ ይምቅር!+ 
104  ሳላ ትእዛዛትካ ብኣእምሮ እመላለስ እየ።+ ስለዚ እየ ዅሉ መገዲ ሓሶት ዝጸልእ።+ 
105  ቃልካ ንእግረይ መብራህቲ፡ንመገደይ ከኣ ብርሃን እዩ።+ 
106  ንቕኑዕ ፍርድታትካ ኽሕሉምሒለ እየ፡ ክፍጽሞ እውን እየ። 
107  ብዙሕ ጸቢቡኒ ኣሎ።+ ኦ የሆዋ፡ ከም ቃልካ ብህይወት ኣንብረኒ።+ 
108  ኦ የሆዋ፡ በቲ ብውዳሰ ዚቐርብ መስዋእቲ ፍታው* ግዳ ባህ ይበልካ፣+ፍርድታትካ ድማ ምሃረኒ።+ 
109  ህይወተይ ወትሩ ኣብ ሓደጋ እያ፣*ሕግኻ ግና ኣይረሳዕኩን።+ 
110  እኩያት መጻወድያ ኣጻዊዶምለይ፣ኣነ ግና ካብ ትእዛዛትካ ኣየልገስኩን።+ 
111  መዘኻኸሪታትካ ሓጐስ ልበይ እዩ እሞ፡+ነባሪ ርስተይ* ገይረዮ ኣለኹ። 
112  ኵሉ ግዜ፡ ክሳዕ መወዳእታ፡ንስርዓታትካ ኽእዘዝ ቈሪጸ ኣለኹ።* 
113  ፍርቂ ዝልቦም* እጸልእ፡+ሕግኻ ግና አፍቅር እየ።+ 
114  ቃልካ ተስፋይ እዩ* እሞ፡+ንስኻ መሕብእየይን ዋልታይን ኢኻ።+ 
115  ትእዛዛት ኣምላኸይ ክሕሉስ፡ኣቱም እኩያት፡ ካባይ ርሓቑ።+ 
116  ብህይወት ክነብርሲ፡ከም ቃልካ ደግፈኒ፣+ተስፋይ ናብ ሕፍረት ኣይትለውጦ።+ 
117  ምእንቲ ኽድሕን ደግፈኒ፣+ሽዑ፡ ወትሩ ኣብ ስርዓታትካ ኸተኵር እየ።+ 
118  ብሓሶት ዚመላለሱን መታለልትን እዮም እሞ፡ንዅሎም እቶም ካብ ስርዓታትካ ዜልግሱ ትድርብዮም።+ 
119  ንዅሎም እኩያት ምድሪ፡ ከም ሓተላ ብረት ትጕሕፎም።+ ስለዚ እየ ንመዘኻኸሪታትካ ዘፍቅሮ። 
120  ራዕድኻ ንሰብነተይ* ራዕራዕ የብሎ፡ፍርድታትካ ኸኣ የፍርሃኒ እዩ። 
121  ፍትሕን ጽድቅን ገይረ እየ። ናብ ጨቈንተይ ኣይትደርብየኒ! 
122  ዋሕስ ድሕንነት ጊልያኻ ኹን፣ተዳፈርቲ ኣይጨቍኑኒ። 
123  ኣዒንተይ ንድሕነትካንንቕኑዕ ቃልካን ኪጽበያ ደኺመን ኣለዋ።+ 
124  ንጊልያኻ ብተኣማንነት ኣፍቅሮ፣+ስርዓታትካ ኸኣ ምሃረኒ።+ 
125  ኣነ ጊልያኻ እየ፣መዘኻኸሪታትካ ኽፈልጥሲ፡ ኣእምሮ ሃበኒ።+ 
126  ሕግኻ ኣፍሪሶም እዮም እሞ፡የሆዋ ግብሩ ዚገብረሉ ግዜ ኣኺሉ እዩ።+ 
127  ስለዚ እየ ንትእዛዛትካ ኻብ ወርቂ፡አረ ኻብ ጽሩይ ወርቂ ኣብሊጸ ዘፍቅሮ።+ 
128  ስለዚ፡ ትእዛዝካ ዘበለ ቕኑዕ ገይረ እቘጽሮ፡+መገዲ ሓሶት ዘበለ ድማ እጸልእ እየ።+ 
129  መዘኻኸሪታትካ ዜደንቕ እዩ። ስለዚ እየ ዝሕልዎ።* 
130  ምግላጽ ቃላትካ የብርህ፡+ንዘይለበሙ ኣእምሮ ይህብ።+ 
131  ትእዛዛትካ ናፊቐ እየ እሞ፡ኣፈይ ሃህ ኣቢለ ሃንቀው እብል* ኣለኹ።+ 
132  ከምቲ ስምካ ንዜፍቅሩ እትፈርደሎም ፍርዲ፡+ተመለሰንን ሞገስ ኣርእየንን።+ 
133  ንስጕምትታተይ ብቓልካ ምርሓየን፣*እከይ ድማ ኣይምለኸኒ።+ 
134  ካብ ጨቈንቲ ሰባት ኣናግፈኒ፣*ኣነ እውን ትእዛዛትካ ኽሕሉ እየ። 
135  ንጊልያኻ ገጽካ ኣብርሃሉ፣+ስርዓታትካ ኸኣ ምሃረኒ። 
136  ሕግኻ ኣይሕልዉን እዮም እሞ፡ካብ ኣዒንተይ ንብዓት ይውሕዝ ኣሎ።+ 
137  ኦ የሆዋ፡ ንስኻ ጻድቕ ኢኻ፣+ፍርድታትካ ድማ ቅኑዕ እዩ።+ 
138  እቲ እትህቦ መዘኻኸሪታት ቅኑዕንምሉእ ብምሉእ ዜተኣማምንን እዩ። 
139  ተጻረርተይ ቃልካ ረሲዖም እዮም እሞ፡ቅንኣተይ ይበልዓኒ ኣሎ።+ 
140  ቃልካ ኣዝዩ ጽሩይ እዩ፣+ጊልያኻ ድማ የፍቅሮ እዩ።+ 
141  ኣነ ንእሽቶን ንዑቕን እየ፣+ግናኸ፡ ትእዛዛትካ ኣይረሳዕኩን። 
142  ጽድቅኻ ናይ ዘለኣለም ጽድቂ እዩ፣+ሕግኻ እውን ሓቂ እዩ።+ 
143  ጭንቅን ሽግርን እኳ እንተ ረኸበኒ፡ንትእዛዛትካ እፈትዎ እየ። 
144  ጽድቂ መዘኻኸሪታትካ ንዘለኣለም እዩ። ብህይወት ክነብርሲ፡ ኣእምሮ ሃበኒ።+ 
145  ብምሉእ ልበይ እጽውዕ ኣለኹ። ኦ የሆዋ፡ መልሰለይ። ስርዓታትካ ኽሕሉ እየ። 
146  እጽውዓካ ኣለኹ፣ ኣድሕነኒ! መዘኻኸሪታትካ ኽሕሉ እየ። 
147  ቃላትካ ተስፋይ እዩ* እሞ፡ከእውስ ቅድሚ ወጋሕታ* ነቒሐ።+ 
148  ንቓልካ ኣጸቢቐ ኽሓስበሉስ፡*ኣዒንተይ ቅድሚ እቶም ናይ ለይቲ ሓለውቲ ይኽፈታ።+ 
149  ስለቲ ብተኣማንነት እተርእዮ ፍቕሪ፡ ድምጸይ ስማዕ።+ ኦ የሆዋ፡ ከም ፍትሕኻ ብህይወት ኣንብረኒ። 
150  እቶም ዜሕፍር ተግባር* ዚገብሩ ይቐርቡ ኣለዉ፣ካብ ሕግኻ ርሑቓት እዮም። 
151  ኦ የሆዋ፡ ንስኻ ቐረባ ኢኻ፣+ኵሉ ትእዛዛትካ ኸኣ ሓቂ እዩ።+ 
152  ብዛዕባ እቲ ንዘለኣለም ኪነብር ዝሰረትካዮመዘኻኸሪታትካ ቐደም ፈሊጠ።+ 
153    ሕግኻ ኣይረሳዕኩን እሞ፡ጸበባይ ርኢኻ ኣናግፈኒ።+ 
154  ተማጐተለይ እሞ ኣናግፈኒ፣+ከም ቃልካ ብህይወት ኣንብረኒ። 
155  እኩያት ስርዓታትካ ኣይደለዩን እሞ፡ድሕነት ካብኦም ርሒቑ እዩ።+ 
156  ኦ የሆዋ፡ ምሕረትካ ዓብዪ እዩ።+ ከም ፍትሕኻ ብህይወት ኣንብረኒ። 
157    ሰጐጕተይን ተጻረርተይን ብዙሓት እዮም፣+ኣነ ግና ካብ መዘኻኸሪታትካ ኣየልገስኩን። 
158  ቃልካ ኣይሕልዉን እዮም እሞ፡ንጠለምቲ ርእየ እፍንፍኖም እየ።+ 
159  ትእዛዛትካ ኸመይ ከም ዘፍቅሮ ርአ! ኦ የሆዋ፡ ስለቲ ብተኣማንነት እተርእዮ ፍቕርኻ ብህይወት ኣንብረኒ።+ 
160  ብዘሎ ቓልካ ሓቂ እዩ፣+ኵሉ እቲ ቕኑዕ ፍርድታትካ ድማ ንዘለኣለም ይነብር። 
161  መሳፍንቲ ብዘይ ምኽንያት ይሰጕጉኒ፣+ልበይ ግና፡ ቃልካ እዩ ዚፈርህ።+ 
162  ከምቲ ብዙሕ ምርኮ ዝረኸበ፡ብቓልካ እሕጐስ እየ።+ 
163  ንሓሶት እጸልኦ፡ እፍንፍኖ እውን እየ፣+ንሕግኻ ግና አፍቅሮ እየ።+ 
164  ስለቲ ቕኑዕ ፍርድታትካ፡ኣብ መዓልቲ ሸውዓተ ሳዕ እውድሰካ እየ። 
165  እቶም ሕግኻ ዜፍቅሩ ብዙሕ ሰላም ኣለዎም፣+ዜዐንቅፎም ከኣ የልቦን።* 
166  ኦ የሆዋ፡ ኣብ ግብርታት ድሕነትካ ተስፋ እገብር፡ትእዛዛትካ ድማ እሕሉ እየ። 
167  መዘኻኸሪታትካ እሕሉ፡*ኣዝየ እውን አፍቅሮ እየ።+ 
168  ኵሉ እቲ ዝገብሮ ትፈልጦ ኢኻ እሞ፡+ትእዛዛትካን መዘኻኸሪታትካን እሕሉ እየ። 
169  ኦ የሆዋ፡ ኣውያተይ ይብጻሕካ።+ ከም ቃልካ ኣረድኣኒ።+ 
170  ናይ ሞገስ ልማኖይ ኣብ ቅድሜኻ ይብጻሕ። ከም ቃልካ ኣድሕነኒ። 
171  ስርዓታትካ ትምህረኒ ኢኻ እሞ፡ከናፍረይ ብውዳሰኻ ይጀርብባ።+ 
172  ኵሉ ትእዛዛትካ ቕኑዕ እዩ እሞ፡ልሳነይ ብዛዕባ ቓልካ ትዘምር።+ 
173  ትእዛዛትካ ኽሕሉ ሓርየ እየ እሞ፡+ኢድካ ኽትረድኣኒ ድልውቲ ትኹን።+ 
174  ኦ የሆዋ፡ ድሕነትካ እናፍቕ ኣለኹ፣ንሕግኻ እውን እፈትዎ እየ።+ 
175  ክውድሰካስ ብህይወት ኣንብረኒ፣*+ፍርድታትካ ድማ ይርድኣኒ። 
176  ከም ጥፍእቲ በጊዕ ሃውቲተ ኣለኹ።+ ትእዛዛትካ ኣይረሳዕኩን እሞ፡+ ንጊልያኻ ድለዮ።
