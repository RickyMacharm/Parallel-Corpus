28  ኦ የሆዋ ኸውሐይ፡ ናባኻ እጽውዕ ኣለኹ፣+ጸማም ኣይትዅነኒ። ስቕ እንተ ኢልካኒ፡ከምቶም ናብ ጕድጓድ* ዚወርዱ ክኸውን እየ።+ 
 2  ኣእዳወይ ናብ ውሽጣዊት ክፍሊ መቕደስካ ኣልዒለኸእዊ ኸለኹ፡ ልማኖይ ስማዕ።+ 
 3  ምስ እኩያት፡ ምስቶም ጕድኣት ዚገብሩ፡+ምስቶም ኣብ ልቦም እከይ ከሎስ ምስ ብጾቶም ሰላም ዚዛረቡ ኣይትለክመኒ።+ 
 4  ከም ግብሮምንከምቲ ኽፉእ ስራሖምን ሃቦም።+ ከምቲ ተግባር ኣእዳዎምንከምቲ ዝገበርዎን ፍደዮም።+ 
 5  ንሳቶምሲ ንተግባራት የሆዋ ዀነ፡ወይ ንግብሪ ኣእዳዉ ኣየቕልብሉን እዮም።+ ንሱ ድማ ኬፍርሶም እምበር፡ ኣይኪሃንጾምን እዩ። 
 6  ልማኖይ ሰሚዑ እዩ እሞ፡የሆዋ ይወደስ። 
 7  የሆዋ ብርታዐይን+ ዋልታይን+ እዩ፣ልበይ ብእኡ ይእመን* እዩ።+ ረድኤቱ ተቐቢለ እየ፡ ልበይ እውን ተሓጒሱ እዩ፣ስለዚ፡ ብመዝሙር ክውድሶ እየ። 
 8  የሆዋ ንህዝቡ ብርታዐ እዩ፣ንቕቡኡ ድማ ዓብዪ ድሕነት ዜምጽኣሉ ዕርዲ እዩ።+ 
 9  ንህዝብኻ ኣድሕኖ፡ ንርስትኻ ኸኣ ባርኮ።+ ጓስዮም፡ ንዘለኣለም ድማ ኣብ ቀላጽምካ ጹሮም።+
