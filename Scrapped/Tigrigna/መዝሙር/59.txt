59  ኦ ኣምላኸይ፡ ካብ ጸላእተይ ኣናግፈኒ፣+ካብቶም ዚትንስኡኒ ኣዕቍበኒ።+ 
 2  ካብቶም እከይ ዚገብሩ ኣናግፈኒ፣ካብ ዓመጽቲ* ሰባት ድማ ኣድሕነኒ። 
 3  እንሆ፡ ኣድብዮም ይጽበዩኒ* ኣለዉ፣+ብርቱዓት የጥቅዑኒ ኣለዉ፣ግናኸ፡ ኦ የሆዋ፡ ስለ ዝዓሎኹ ወይ ስለ ዝሓጣእኩ ኣይኰነን።+ 
 4  ከይበደልኩስ፡ ጐይዮም ኬጥቅዑ ይዳለዉ። ብጻውዒተይ ተንስእ፡ ርአ እውን። 
 5  ኦ የሆዋ ኣምላኽ ሰራዊት፡ ንስኻስ ኣምላኽ እስራኤል ኢኻ።+ ቈላሕታኻ ናብ ኵሎም ኣህዛብ ክትገብርሲ፡ ንቓሕ። ካብቶም ሕሱማት ከዳዓት ንሓደ እኳ ኣይትምሓር።+ (ሴላ) 
 6  ምሸት ምሸት ይምለሱ፣+ከም ኣኽላባት ሕኒን ይብሉ፡*+ ኣብ ከተማ እናዞሩ ኸኣ ይጸናተዉ ኣለዉ።+ 
 7  ካብ ኣፎም ዚወጽእ* እሞ ርአ፣“መን ዚሰምዕ ኣሎ፧” ይብሉ ኣለዉ እሞ፡+ከናፍሮም ከም ኣስያፍ እየን።+ 
 8  ንስኻ ግና፡ ኦ የሆዋ፡ ክትስሕቆም፡+ንዅሎም ኣህዛብ ከኣ ከተላግጸሎም ኢኻ።+ 
 9  ኣምላኽ እምባይ* እዩ እሞ፡+ኦ ብርታዐይ፡ ናባኻ እጥምት ኣለኹ።+ 
10  እቲ ብተኣማንነት ዜፍቅረኒ ኣምላኽ ኪረድኣኒ እዩ፣+ኣምላኽ ንጸላእተይ ብዓወት ኬርእየኒ እዩ።+ 
11  ህዝበይ ከይርስዑስ ኣይትቕተሎም። ብሓይልኻ ዀለል ኣብሎም፣ኦ የሆዋ፡ ዋልታና፡ ኣውድቆም።+ 
12  ብሰንኪ እቲ ዚዛረብዎ መርገምን ምትላልን፡ብሓጢኣት ኣፎም፡ ብቓል ከናፍሮም፡ብትምክሕቶም ይተሓዙ።+ 
13  ብቝጥዓኻ ወድኣዮም፣+ከይህልዉስ፡ ወድኣዮም፣ኣምላኽ ኣብ ያእቆብን ክሳብ ወሰናት ምድርን ይገዝእ ከም ዘሎ ኣፍልጦም።+ (ሴላ) 
14  ምሸት ይመለሱ፣ከም ኣኽላባት ሕኒን ይበሉ፡* ኣብ ከተማ እናዞሩ ኸኣ ይጸናተዉ።+ 
15  ዚብላዕ ደልዮም ኰለል ይበሉ፣+ኣይጽገቡ፡ መሕደሪ እውን ኣይርከቡ። 
16  ኣነ ግና ብዛዕባ ብርታዐኻ ኽዝምር እየ፣+ንግሆ ብዛዕባ እቲ ብተኣማንነት እተርእዮ ፍቕሪ ብሓጐስ ክነግር እየ። ንስኻስ እምባይ፡+ብግዜ ጭንቂ ድማ መህደምየይ ኢኻ።+ 
17  ኣምላኽ እምባይ፡ እቲ ብተኣማንነት ዜፍቅረኒ ኣምላኽ እዩ እሞ፡+ኦ ብርታዐይ፡ ንዓኻ ውዳሰ ኽዝምረልካ* እየ።+
