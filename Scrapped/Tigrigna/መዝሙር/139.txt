139  ኦ የሆዋ፡ ውሽጠይ ፈቲሽካንን ፈሊጥካንን።+ 
 2  ንምቕማጠይን ንምትንሳአይን ትፈልጦ።+ ንሓሳባተይ ካብ ርሑቕ ተስተውዕሎ።+ 
 3  ንጕዕዞይን ንበጥ ምባለይን ትዕዘቦ፣*ንዅሉ መገድታተይ ድማ ኣጸቢቕካ ትፈልጦ።+ 
 4  ኦ የሆዋ፡ ሓንቲ ቓል ኣብ ልሳነይ ከየላስ፡እንሆ፡ ኣጸቢቕካ ትፈልጣ ኢኻ።+ 
 5  ብድሕረይን ብቕድመይን ከቢብካኒ፣ኢድካ እውን ኣብ ልዕለይ ኣንቢርካ። 
 6  እዚ ፍልጠት እዚ ንምርዳኡ ልዕሊ ዓቕመይ* እዩ። ኣዝዩ ልዑል ብምዃኑ እውን ክበጽሖ ኣይክእልን እየ።*+ 
 7  ካብ መንፈስካ ናበይ ከምልጥ እኽእል፧ ካብ ገጽካኸ ናበይ ክሃድም እኽእል፧+ 
 8  ናብ ሰማይ እንተ ዝድይብ፡ ንስኻ ኣብኡ ምሃለኻ፣ኣብ መቓብር* ዓራተይ እንተ ዘንጽፍ እውን፡ እንሆ፡ ንስኻ ኣብኡ ምሃለኻ።+ 
 9  ኣብ ወሰን ባሕሪ ኽነብር ኢለ፡ብኣኽናፍ ወጋሕታ እንተ ዝነፍር፡
10  ኣብኡ እኳ ኢድካ ምመርሓትኒ፡የማነይቲ ኢድካ እውን ምሓዘትኒ።+ 
11  “ብርግጽ ጸልማት ኪኽውለኒ እዩ!” እንተ ዝብል፡እቲ ኣብ ዙርያይ ዘሎ ለይቲ፡ ብርሃን ምዀነ። 
12  ንዓኻስ ጸልማት እኳ ኣይምጸልመተካን፣የግዳስ፡ ለይቲ ኸም መዓልቲ ምበርሃልካ፣+ንዓኻስ ጸልማት ከም ብርሃን እዩ።+ 
13  ንስኻስ ንዀላሊተይ ጌርካየን፡ኣብ ማሕጸን ኣደይ ድማ ጋሪድካኒ።*+ 
14  መስተንክርን ድንቅን ኰይነ ተፈጢረ እየ እሞ ኽውድሰካ እየ።+ ግብርታትካ ድንቂ እዩ፣+ነዚ ኣጸቢቐ እፈልጦ እየ።* 
15  ብምስጢር ምስ ተገበርኩ፡ኣብ መዓሙቝ ምድሪ ምስ ተኣለምኩ፡ኣዕጽምተይ ካባኻ ኣይተሓብኣን።+ 
16  ኣዒንትኻ፡ ድቂ ኸለኹ እኳ ርእየናኒ፣ሓዲኡ እኳ ኸይሃለወ፡ኵሉ እቲ ኣካላት ብዛዕባ እተሰርሓሉ መዓልትታትኣብ መጽሓፍካ ተጻሒፉ ነይሩ፣
17  ሓሳባትካ ንዓይ ክንደይ ኰን ክቡር እዩ!+ ኦ ኣምላኽ፡ ድምሩስ ክንደይ ኰን ብዙሕ እዩ!+ 
18  ክቘጽሮ እንተ ፈቲነ፡ ካብ ሑጻ ይበዝሕ።+ ምስ ነቓሕኩ፡ ገና ምሳኻ እየ።*+ 
19  ኦ ኣምላኽ፡ ንእኩይ እባ እንተ ትቐትሎ!+ ሽዑ፡ ዓመጽቲ* ሰባት ካባይ ምረሓቑ፣
20  ንሳቶም ብኽፉእ ሓሳብ* ኣንጻርካ ይዛረቡ፣ንሳቶም ስምካ ብኸንቱ ዜልዕሉ ተጻረርትኻ እዮም።+ 
21  ኦ የሆዋ፡ ነቶም ዚጸልኡኻስ ኣይጸልኦምንዶ፧+ ነቶም ካባኻ ዚዓልዉኸ ኣይፍንፍኖምንዶ፧+ 
22  ፈጺመ እጸልኦም እየ፣+ናይ ሓቂ ጸላእቲ ዀይኖምኒ ኣለዉ። 
23  ኦ ኣምላኽ፡ ውሽጠይ ፈትሽ፡ ልበይ ከኣ ፍለጥ።+ መርምረኒ፡ ዜጨንቐኒ* ሓሳባተይ ድማ ፍለጥ።+ 
24  ጐዳኢ መገዲ እንተ ኣልዩኒ ርአ፣+ብመገዲ ዘለኣለም ከኣ ምርሓኒ።+
