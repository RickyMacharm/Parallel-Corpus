62  ብርግጽ፡ ንኣምላኽ ብስቕታ እየ ዝጽበዮ።* ድሕነተይ ካብኡ እዩ ዚመጽእ።+ 
 2  ብርግጽ፡ ከውሐይን ድሕነተይን እምባይን* እዩ፣+ከቶ ብዙሕ ኣይክናወጽን እየ።+ 
 3  ክትቀትልዎስ ንሰብ ክንደይ ሳዕ ኢኹም ከተጥቅዕዎ፧+ ኵላትኩም ከም ዝዘዘወ መንደቕ፡ ኪፈርስ ከም ዝቐረበ መንደቕ ሓደገኛታት ኢኹም።* 
 4  ካብ ልዑል ቦታኡ* ኺግልብጥዎስ ይማኸሩ፣ብሓሶት ባህ ይብሎም። ብኣፎም ይምርቑ፣ ብውሽጦም ግና ይረግሙ።+ (ሴላ) 
 5  ተስፋይ ካብኡ ስለ ዚመጽእ፡+ብርግጽ፡ ንኣምላኽ ብስቕታ እየ ዝጽበዮ።*+ 
 6  ብርግጽ፡ ከውሐይን ድሕነተይን እምባይን እዩ፣ከቶ ኣይክናወጽን እየ።+ 
 7  ድሕነተይን ክብረይን ኣብ ኣምላኽ እዩ ዚምርኰስ። ጽኑዕ ከውሐይን መዕቈብየይን ኣምላኽ እዩ።+ 
 8  ኣቱም ህዝቢ፡ ኵሉ ግዜ ብእኡ ተኣመኑ። ልብኹም ኣብ ቅድሚኡ ኣፍስሱ።+ ኣምላኽ መዕቈቢና እዩ።+ (ሴላ) 
 9  ደቂ ኣዳም ትንፋስ ጥራይ እዮም፣ደቂ ሰብ ናይ ሓሶት እዮም።+ ብሓባር ኣብ ሚዛን ምስ ተነብሩ፡ ካብ ትንፋስ ይፈዅሱ።+ 
10  ብዘረፋ ኣይትተኣመኑ፣ብዘመተ ኸኣ ናይ ሓሶት ተስፋ ኣይትግበሩ። ሃብትኹም እንተ በዝሐ፡ ልብኹም ኣይተውድቑሉ።+ 
11  ኣምላኽ ሓንሳእ ተዛሪቡ፣ ነዚ ኸኣ ክልተ ሳዕ ሰሚዐዮ፦ ብርታዐስ ናይ ኣምላኽ እዩ።+ 
12  ኦ የሆዋ፡ ንነፍሲ ወከፍ ከከም ግብሩ ትፈድዮ ኢኻ እሞ፡+ብተኣማንነት ዚርአ ፍቕሪ እውን ናትካ እዩ።+
