88  ኦ የሆዋ፡ ኣምላኽ ድሕነተይ፡+ብመዓልቲ አእዊ፡ብለይቲ እውን ኣብ ቅድሜኻ እቐርብ ኣለኹ።+ 
 2  ጸሎተይ ናባኻ ይብጻሕ፣+እዝንኻ ናብ ኣውያተይ ኣድንን።*+ 
 3  ነፍሰይሲ* መዓት ጸጊባ፡+ህይወተይ እውን ናብ መቓብር* ቀሪባ ኣላ።+ 
 4  ምስቶም ናብ ጕድጓድ* ዚወርዱ ተቘጺረ፣+ረዳኢ ኣልቦ* ሰብኣይ ኰይነ፣+
 5  ከምቶም ደጊም ዘይትዝክሮም፡ካብ ሓልዮትካ* እተፈልዩ፡ኣብ መቓብር እውን በጥ ዝበሉ ቕቱላት፡ኣብ መንጎ ምዉታት ተሓዲገ። 
 6  ኣብ ዝተሓተ ጕድጓድ፡ኣብ ጸልማት፡ ኣብ ዓብዪ መዓሙቝ ኣንቢርካኒ። 
 7  ነድርኻ ይኸብደኒ ኣሎ፣+ብዚጻፋዕ ማዕበላትካ ውሒጥካኒ። (ሴላ) 
 8  ንፈለጥተይ ካባይ ኣርሒቕካዮም፣+ኣባታቶም ፍንፉን ጌርካኒ። ተቐርቂረ፡ ከምልጥ እውን ኣይክእልን እየ። 
 9  ኣዒንተይ ብጸበባይ ደኺመን ኣለዋ።+ ኦ የሆዋ፡ ምሉእ መዓልቲ እጽውዓካ ኣለኹ፣+ኣእዳወይ ናባኻ እዝርግሕ ኣለኹ። 
10  ንምዉታትዶ ተኣምራት ትገብረሎም ኢኻ፧ ብሞት እተሰነፉኸ ተንሲኦምዶ ይውድሱኻ እዮም፧+ (ሴላ) 
11  ብተኣማንነት እተርእዮ ፍቕርኻ ኣብ መቓብር፡ተኣማንነትካ እውን ኣብ ቦታ ጥፍኣትዶ* ይንገር እዩ፧ 
12  ተኣምራትካ ኣብ ጸልማት፡ወይስ ጽድቅኻ ኣብ ምድሪ ርሳዐዶ ይፍለጥ እዩ፧+ 
13  ኦ የሆዋ፡ ኣነ ግና ናባኻ አእዊ ኣለኹ፣+ንግሆ ንግሆ ጸሎተይ ኣብ ቅድሜኻ ይቐርብ ኣሎ።+ 
14  ኦ የሆዋ፡ ስለምንታይ ትድርብየኒ፧*+ ስለምንታይሲ ገጽካ ትኽውለለይ፧+ 
15  ካብ ንእስነተይ ኣትሒዘውጹዕን ንምጥፋእ ዝቐረብኩን እየ፣+በቲ ኺወርደኒ ዝፈቐድካዮ ኽፉእ ነገር ደንዚዘ ኣለኹ። 
16  እቲ ዚነድድ ቍጥዓኻ ውሒጡኒ፡+ሽበራታትካ እውን ኣጥፊኡኒ ኣሎ። 
17  ምሉእ መዓልቲ ኸም ማያት ከቢቡኒ፡ብዅሉ ሸነኽ* ድማ ዓጽዩኒ ኣሎ። 
18  ንፈተውተይን ንብጾተይን ካባይ ኣርሒቕካዮም፣+ጸልማት ከኣ ብጻየይ ኰይኑ ኣሎ።
