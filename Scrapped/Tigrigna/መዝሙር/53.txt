53  ዓሻ ብልቡ፡“የሆዋ የሎን” ይብል።+ ብዓመጻ ዚገብርዎ ተግባሮም ብልሹውን ፍንፉንን እዩ፣ጽቡቕ ዚገብር የልቦን።+ 
 2  ኣምላኽ ግና፡ ልቦና ዘለዎ፡ ንየሆዋ ድማ ዚደልዮ እንተሎ ኺርኢ፡+ካብ ሰማይ ናብ ደቂ ሰብ ኣንቈልቊሉ ይጥምት።+ 
 3  ኵላቶም ኣልጊሶም፡ኵላቶም ብሓደ ተበላሽዮም እዮም። ጽቡቕ ዚገብር የልቦን፣ሓደ እኳ የልቦን።+ 
 4  ገበርቲ ኽፉእዶ ኣይርድኡን እዮም፧ ንህዝበይ ከምቲ እንጌራ ዚብላዕ ገይሮም ይበልዕዎ። ናብ የሆዋ ኣይምህለሉን።+ 
 5  ግናኸ፡ ኣምላኽ ንኣዕጽምቲ እቶም ዜጥቅዑኻ* ዘለዉ ፋሕ ኬብሎ እዩ እሞ፡ቅድሚኡ ተሰሚዕዎም ብዘይፈልጥ ሽበራ፡*ብዓብዪ ሽበራ ኺምልኡ እዮም። የሆዋ ደርብይዎም እዩ እሞ፡ ንስኻ ኸተሕፍሮም ኢኻ። 
 6  ኣየ፡ ድሕነት እስራኤል ካብ ጽዮን እንተ ዚመጽእ!+ የሆዋ ንምሩኻት ህዝቡ ኺመልስ ከሎ፡ያእቆብ ይተሓጐስ፡ እስራኤል እውን ባህ ይበሎ።
