27  የሆዋ ብርሃነይን+ ድሕነተይን እዩ። ካብ መን እየ ዝፈርህ፧+ የሆዋ ዕርዲ ህይወተይ እዩ።+ ካብ መንከ እየ ዝርዕድ፧ 
 2  እኩያት ንስጋይ ኪውሕጡ ምስ ኣጥቅዑኒ፡+ተጻረርተይን ጸላእተይን እዮም ተዓንቂፎም ዝወደቑ። 
 3  ሰራዊት እኳ ኣንጻረይ እንተ ዚሰፍር፡ልበይ ኣይፈርህን እዩ።+ ውግእ እኳ እንተ ዚልዓለኒ፡ሽዑ እውን እተኣማመን እየ። 
 4  ካብ የሆዋ ሓንቲ ነገር እየ ለሚነ፣ነዚኣ ኸኣ እየ ዝደሊ፦ ኵለን መዓልትታት ህይወተይ ኣብ ቤት የሆዋ ክቕመጥ፡+የሆዋ ኽሳዕ ክንደይ ደስ ዜብል ምዃኑ ኽጥምት፡ንቤተ መቕደሱ ድማ ባህ ኢሉኒ* ኽርኢ።+ 
 5  ንሱስ ብመዓልቲ መዓት ኣብ መጽለሊኡ ኺሓብኣኒ፡+ኣብ ስቱር ድንኳን ኪሰትረኒ፡+ኣብ ከውሒ ኸኣ ልዕል ኬብለኒ እዩ።+ 
 6  ሕጂ ርእሰይ ኣብ ልዕሊ እቶም ዚኸብቡኒ ልዕል ኢሉ እዩ፣ኣብ ድንኳኑ ድማ ብእልልታ ኽስውእ እየ፣ንየሆዋ ውዳሰ ኽዝምረሉ* እየ። 
 7  ኦ የሆዋ፡ ምስ ጸዋዕኩ፡ ስምዓኒ፣+ሞገስካ ኣርእየኒ፡ መልሰለይ ከኣ።+ 
 8  ልበይ ኣብ ክንዳኻ ዀይኑ፡“ገጸይ ድለዩ” ይብል ኣሎ። ኦ የሆዋ፡ ንገጽካ ኽደልዮ እየ።+ 
 9  ገጽካ ኣይትሕብኣለይ።+ ንጊልያኻ ብቝጥዓ ኣይተርሕቆ። ንስኻ ረዳእየይ ኢኻ።+ ኦ ኣምላኽ ድሕነተይ፡ ኣይትጠንጥነኒ፡ ኣይትሕደገኒ እውን። 
10  ኣቦይን ኣደይን እኳ እንተ ዚጥንጥኑኒ፡+የሆዋ ይእርንበኒ እዩ።+ 
11  ኦ የሆዋ፡ ብመገድኻ ምሃረኒ፣+ብምኽንያት ጸላእተይ በታ መገዲ ቕንዕና ምርሓኒ። 
12  ሓሰውቲ መሰኻኽር ተንሲኦምኒ፡+ብዓመጻ ኸኣ የፈራርሁኒ ኣለዉ እሞ፡ኣሕሊፍካ ንተጻረርተይ ኣይትሃበኒ።*+ 
13  ሕያውነት* የሆዋ ኣብ ምድሪ ህያዋን ከም ዝርኢእንተ ዘይኣምንሲ እንታይ ምዀንኩ፧*+ 
14  ብየሆዋ ተስፋ ግበር፣+ትባዕ፡ ልብኻ እውን ኣበርትዕ።+ እወ፡ ብየሆዋ ተስፋ ግበር።
