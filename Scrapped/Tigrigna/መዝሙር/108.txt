108  ኦ ኣምላኽ፡ ልበይ ጽኑዕ እዩ። ብዅለንትናይ* ክዝምርን ከዝይምን እየ።+ 
 2  ኦ በገና፡ ንስኺ እውን ኦ መሰንቆ፡* ንቕሒ።+ ንወጋሕታ ኸንቅሖ እየ። 
 3  ኦ የሆዋ፡ ኣብ መንጎ ህዝብታት ክውድሰካ፡ኣብ መንጎ ኣህዛብ ከኣ ውዳሰ ኽዝምረልካ* እየ። 
 4  ብተኣማንነት እተርእዮ ፍቕርኻስ ዓብዪ፡ ክሳብ ሰማያት፡+ተኣማንነትካ ድማ ክሳብ ጠፈር እዩ። 
 5  ኦ ኣምላኽ፡ ኣብ ልዕሊ ሰማያት ልዕል በል፣ክብርኻ ኣብ ልዕሊ ዅላ ምድሪ ይኹን።+ 
 6  ፍቑራትካ ምእንቲ ኺናገፉስ፡ብየማነይቲ ኢድካ ኣድሕነና፡ መልሰለይ እውን።+ 
 7  ኣምላኽ ብቕድስናኡ* ተዛሪቡ፦ “ክፍሳህ፡ ንሴኬም+ ርስቲ ገይረ ኽህብ እየ፣ንስንጭሮ* ሱኮት+ ከኣ ክልክዖ እየ። 
 8  ጊልዓድ+ ናተይ እዩ፣ ምናሴ እውን ናተይ እዩ፣ኤፍሬም ቍራዕ* ርእሰይ እዩ፣+ይሁዳ ዘንጊ ኣዛዝየይ እዩ።+ 
 9  ሞኣብ ዝሕጸበሉ ገበራ እዩ።+ ኣብ ልዕሊ ኤዶም ሳእነይ ክድርቢ እየ።+ ኣብ ልዕሊ ፍልስጥኤም ብዓወት ክጭድር እየ።”+ 
10  ናብታ እተዓርደት ከተማ መን ኬምጽኣኒ እዩ፧ ክሳብ ኤዶምከ መን ኪመርሓኒ እዩ፧+ 
11  ኣታ ደርቢኻና ዘለኻ ኣምላኽ፡ኣታ ምስ ሰራዊትና ዘይትወጽእ ዘለኻ ኣምላኽና፡ ንስኻ ደይኰንካን፧+ 
12  ካብ ሰብ ዚርከብ ድሕነት ከንቱ እዩ እሞ፡+ብግዜ ጭንቅና ርድኣና።+ 
13  ብኣምላኽ ክንሕይል ኢና፣+ንሱ ድማ ንተጻረርትና ኺረግጾም እዩ።+
