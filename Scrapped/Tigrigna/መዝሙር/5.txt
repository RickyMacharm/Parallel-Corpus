5  ኦ የሆዋ፡ ናብ ቃላተይ ጽን በል፣+ናብ እህህታይ ኣድህብ። 
 2  ኦ ንጉሰይን ኣምላኸይን፡ ናባኻ እየ ዝጽሊ እሞ፡ናብ ኣውያተይ ኣቕልብ። 
 3  ኦ የሆዋ፡ ንግሆ ንድምጸይ ትሰምዖ ኢኻ፣+ንግሆ ሓሳበይ ክገልጸልካ፡+ ብሃንቀውታ ኸኣ ክጽበየካ እየ። 
 4  ንስኻስ ብእከይ ባህ ዚብለካ ኣምላኽ ኣይኰንካን፣+ክፉእ ምሳኻ ኣይጸንሕን እዩ።+ 
 5  ዕቡይ ኣብ ቅድሜኻ ኣይቀውምን እዩ። ንዅሎም ገበርቲ እከይ ትጸልኦም ኢኻ፣+
 6  ሓሶት ንዚዛረቡ ተጥፍኦም ኢኻ።+ የሆዋ ንዓመጽትን ንመታለልትን ይፍንፍኖም* እዩ።+ 
 7  ኣነ ግና ሳላ እቲ ብተኣማንነት እተርእዮ ዓብዪ ፍቕርኻ፡+ ናብ ቤትካ ኽኣቱ፡+ብፍርሃት* ድማ ናብ ቅድስቲ መቕደስካ ኣቢለ ኽሰግድ እየ።+ 
 8  ኦ የሆዋ፡ ብምኽንያት ጸላእተይ፡ ብጽድቅኻ ምርሓኒ፣መገድኻ ጽረገለይ።+ 
 9  ዚብልዎ ዘበለስ ዚእመን ኣይኰነን፣ኣብ ውሽጦም ሕሰም ጥራይ ኣሎ፣ጐረሮኦም ክፉት መቓብር እዩ፣ብልሳኖም ይሽሕጡ።*+ 
10  ግናኸ፡ ኣምላኽ ይዅንኖም፣ተንኰሎም የውድቖም።+ ካባኻ ዓልዮም እዮም እሞ፡ብብዝሒ ኣበሳኦም ይሰጐጉ። 
11  ኵሎም እቶም ኣባኻ ዚምዕቈቡ ግና ኪሕጐሱ፡+ወትሩ እውን እልል ኪብሉ እዮም። ንስኻ ትጋርዶም ኢኻ፣ንስምካ ዚፈትውዎ ድማ ብኣኻ ኺሕጐሱ እዮም። 
12  ኦ የሆዋ፡ ንስኻስ ንጻድቕ ዘበለ ትባርኽ ኢኻ፣ከም ብዓብዪ ዋልታ ኸኣ፡ ብተቐባልነት ትኸብቦ ኢኻ።+
