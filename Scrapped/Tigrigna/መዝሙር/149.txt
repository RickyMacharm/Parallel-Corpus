149  ንያህ ወድስዎ!* ንየሆዋ ሓድሽ መዝሙር ዘምሩሉ፣+ኣብ ጉባኤ እሙናት ወድስዎ።+ 
 2  እስራኤል በቲ ዓብዪ ገባሪኡ ይተሓጐስ፣+ደቂ ጽዮን ብንጉሶም ባህ ይበሎም። 
 3  ንስሙ ብሳዕስዒት ይወድስዎ፣+ብኸበሮን ብመሰንቆን* ከኣ ውዳሰ ይዘምሩሉ።*+ 
 4  የሆዋስ ብህዝቡ ባህ ይብሎ እዩ።+ ንዓቃላት* ብድሕነት ይስልሞም እዩ።+ 
 5  እሙናት ብኽብሪ ይፈስሁ፣ኣብ ዓራቶም እልል ይበሉ።+ 
 6  ንኣምላኽ ዚውድስ መዝሙራት ኣብ ጐረሮኦም፡ክልተ ዝኣፉ ሰይፊ ኣብ ኢዶም ይኹን። 
 7  በዚ ድማ ንኣህዛብ ሕነ ይፈድዩ፣ንህዝብታት ከኣ ይቐጽዑ፣
 8  ንነገስታቶም ብሰንሰለት፡ንልዑላኖም እውን ብመቝሕ ሓጺን ይኣስሩ፣
 9  ነቲ እተጻሕፈሎም ፍርዲ እውን ይፍጽምዎ።+ እዚ ኽብሪ እዚ ናይ ኵሎም እሙናቱ እዩ። ንያህ ወድስዎ!*
