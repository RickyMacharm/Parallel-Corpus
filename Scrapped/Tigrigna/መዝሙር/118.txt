118  ንሱ ሕያዋይ* እዩ እሞ፡ ንየሆዋ ኣመስግንዎ፣+ብተኣማንነት ዜርእዮ ፍቕሩ ንዘለኣለም ይነብር እዩ። 
 2  እስራኤል ሕጂ፡“ብተኣማንነት ዜርእዮ ፍቕሩ ንዘለኣለም ይነብር እዩ” ይበል። 
 3  ኣብ ቤት ኣሮን ዘለዉ፡ ሕጂ፡“ብተኣማንነት ዜርእዮ ፍቕሩ ንዘለኣለም ይነብር እዩ” ይበሉ። 
 4  እቶም ንየሆዋ ዚፈርህዎ፡ ሕጂ፡“ብተኣማንነት ዜርእዮ ፍቕሩ ንዘለኣለም ይነብር እዩ” ይበሉ። 
 5  ብጭንቀይ ንያህ* ጸዊዐዮ፣ያህ ድማ መሊሱለይ፡ ናብ ውሑስ ቦታ* ኣምጺኡኒ።+ 
 6  የሆዋ ምሳይ እዩ፣ ኣይፈርህን እየ።+ ሰብከ እንታይ ከይገብረኒ፧+ 
 7  የሆዋ ምሳይ እዩ፡ ረዳእየይ እዩ፣*+ነቶም ዚጸልኡኒ ብዓወት ክርእዮም እየ።+ 
 8  ኣብ ሰብ ካብ ምእማንሲ፡*ኣብ የሆዋ ምምዕቋብ ይሓይሽ።+ 
 9  ኣብ መሳፍንቲ ኻብ ምእማንሲ፡*ኣብ የሆዋ ምምዕቋብ ይሓይሽ።+ 
10  ኵሎም ኣህዛብ ከቢቦምኒ፣ኣነ ግና ብስም የሆዋመኪተዮም።+ 
11  ከቢቦምኒ፡ እወ፡ ምሉእ ብምሉእ ከቢቦምኒ፣ኣነ ግና ብስም የሆዋመኪተዮም። 
12  ከም ንህቢ ኸቢቦምኒ፣ግናኸ፡ ከም ሓዊ እሾዅ ብቕልጡፍ ጠፊኦም። ኣነ ድማ ብስም የሆዋመኪተዮም።+ 
13  ክወድቕሲ ብሓይሊ ተደፊአ፣*የሆዋ ግና ረዲኡኒ። 
14  ያህ መዕቈብየይን ሓይለይን እዩ፣ድሕነተይ እውን ኰይኑኒ እዩ።+ 
15  ደሃይ እልልታን ድሕነትን*ኣብ ድንኳናት ጻድቃን ኣሎ። የማነይቲ ኢድ የሆዋ ሓይላ ተርኢ ኣላ።+ 
16  የማነይቲ ኢድ የሆዋ ልዕል ትብል ኣላ፣የማነይቲ ኢድ የሆዋ ሓይላ ተርኢ ኣላ።+ 
17  ግብርታት ያህ ክነግርሲ፡ብህይወት ክነብር እየ እምበር፡ ኣይክመውትን እየ፣+
18  ያህ ኣበርቲዑ ገሲጹኒ፣+ንሞት ግና ኣሕሊፉ ኣይሃበንን።+ 
19  ኣፍ ደገታት ጽድቂ ኽፈቱለይ፣+ብእአን ክኣቱን ንያህ ክውድሶን እየ። 
20  ኣፍ ደገ የሆዋ እዚኣ እያ። ጻድቃን ብእኣ ኺኣትዉ እዮም።+ 
21  መሊስካለይ፡+ ድሕነተይ እውን ኴንካ ኢኻ እሞ፡ክውድሰካ እየ። 
22  እቲ ነደቕቲ ዝነዓቕዎ እምኒ፡ርእሲ እምኒ መኣዝን* ኰይኑ ኣሎ።+ 
23  እዚ ኻብ የሆዋ እዩ ዀይኑ፣+ኣብ ኣዒንትና እውን ድንቂ እዩ።+ 
24  እታ የሆዋ ዝገበራ መዓልቲ እዚኣ እያ፣ብእኣ ኽንሕጐስን ባህ ኪብለናን እዩ። 
25  ኦ የሆዋ፡ ንልምነካ ኣለና፡ በጃኻ ኣድሕነና! ኦ የሆዋ፡ በጃኻ ኣዐውተና! 
26  ብስም የሆዋ ዚመጽእ ብሩኽ እዩ፣+ካብ ቤት የሆዋ ንባርኸኩም ኣለና። 
27  የሆዋስ ኣምላኽ እዩ፣የብርሃልና እውን እዩ።+ ክሳብ ኣቕርንቲ እቲ መሰውኢ፡+ጨናፍር ሒዝኩም ኣብ ዓጀባ በዓል ተጸምበሩ።+ 
28  ንስኻ ኣምላኸይ ኢኻ እሞ፡ ክውድሰካ እየ፣ኦ ኣምላኸይ፡ ልዕል ከብለካ እየ።+ 
29  ንሱ ሕያዋይ* እዩ እሞ፡ ንየሆዋ ኣመስግንዎ፣+ብተኣማንነት ዜርእዮ ፍቕሩ ንዘለኣለም ይነብር እዩ።+
