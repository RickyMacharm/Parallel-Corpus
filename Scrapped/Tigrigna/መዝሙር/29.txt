29  ኣቱም ደቂ ሓያላት፡ ንየሆዋ ዚግብኦ ሃብዎ፣ስለቲ ኽብሩን ብርታዐኡን ንየሆዋ ዚግብኦ ሃብዎ።+ 
 2  ንየሆዋ እቲ ንስሙ ዚግብኦ ኽብሪ ሃብዎ። ንየሆዋ ብቕዱስ ስሉም ኣልባሳት* ስገዱሉ።* 
 3  ድምጺ የሆዋ ኣብ ልዕሊ ማያት ተሰሚዑ፣እቲ ኽቡር ኣምላኽ ኣንጐድጒዱ።+ የሆዋ ኣብ ልዕሊ ብዙሕ ማያት እዩ።+ 
 4  ድምጺ የሆዋ ሓያል እዩ፣+ድምጺ የሆዋ ግሩም እዩ። 
 5  ድምጺ የሆዋ ንቄድሮሳት ይሰብሮ ኣሎ፣እወ፡ የሆዋ ንቄድሮሳት ሊባኖስ ይሰባብሮ።+ 
 6  ንሊባኖስ* ከም ምራኽ፡ንሲርዮን+ ከኣ ከም ጣዕዋ ጐባይ የሰራስሮም። 
 7  ድምጺ የሆዋ ብሃልሃልታ ሓዊ ይወቅዕ።+ 
 8  ድምጺ የሆዋ ንበረኻ የንቀጥቅጦ፣+የሆዋ ንበረኻ ቃዴስ+ የንቀጥቅጦ። 
 9  ድምጺ የሆዋ ንእራብ የንቀጥቅጣን የውልዳን፣ንዱር ከኣ ቃልዕ ይገብሮ።+ ኣብ መቕደሱ ዘሎ ዅሉ እውን፡ “ክብሪ!” ይብል። 
10  የሆዋ ኣብ ልዕሊ ዜዕለቕልቕ ማያት* ኣብ ዝፋን ይቕመጥ፣+የሆዋ ንዘለኣለም ነጊሱ ኣብ ዝፋን ይቕመጥ።+ 
11  የሆዋ ንህዝቡ ብርታዐ ኺህቦ እዩ።+ የሆዋ ንህዝቡ ብሰላም ኪባርኾ እዩ።+
