22  ኣምላኸይ፡ ኣምላኸይ፡ ስለምንታይ ሓዲግካኒ፧+ ስለምንታይ ካብ ምድሓነይ ርሒቕካ፧ ስለምንታይከ ኻብ ደሃይ ቃንዛይ ርሒቕካ፧+ 
 2  ኣምላኸይ፡ ብመዓልቲ እጽውዕ፡ ንስኻ ግና ኣይትምልስን፣+ብለይቲ እውን ኣነ ስቕ ኣይብልን። 
 3  ንስኻ ግና ቅዱስ፡+ብውዳሰታት እስራኤል እተኸበብካ* ኢኻ። 
 4  ኣቦታትና ብኣኻ ተኣሚኖም* እዮም፣+ተኣሚኖም፡ ንስኻ እውን ተናግፎም ኔርካ።+ 
 5  ናባኻ ኣእውዮም ድማ ድሒኖም፣ብኣኻ ተኣሚኖም* ከኣ ኣይሓፈሩን።+ 
 6  ኣነ ግና ሰብ ዚንዕቀንን* ህዝቢ ዚፍንፍነንንሓሰኻ እምበር፡ ሰብ ኣይኰንኩን።+ 
 7  ኵሎም እቶም ዚርእዩኒ የላግጹለይ፣+የናሽዉኒ፡ ብባጫ ኸኣ ርእሶም ይንቕንቑለይ፣+
 8  “ኣብ የሆዋ ተማዕቊቡ እዩ። የናግፎ! ኣዝዩ ይፈትዎ እዩ እሞ፡ የድሕኖ!” እውን ይብሉ።+ 
 9  ካብ ማሕጸን ዘውጻእካኒ፡+ኣብ ኣጥባት ኣደይ ድማ ዘቕሰንካኒ ንስኻ ኢኻ። 
10  ካብ ዝውለድ ኣትሒዘ ንኽንክንካ ሕድሪ ተዋሂበ፣*ካብ ማሕጸን ኣደይ ጀሚርካ ኸኣ፡ ንስኻ ኣምላኸይ ኢኻ። 
11  ሽግር ቀሪቡ ኣሎ፡ ዚረድኣኒ እውን የብለይን እሞ፡+ካባይ ኣይትርሓቕ።+ 
12  ብዙሓት ዝራብዓት ከቢቦምኒ፣+ብርቱዓት ኣብዑር ባሳን ብዙርያይ ሓጺሮምኒ።+ 
13  ንግዳዩ ኸም ዚሰላልዕ ዚጓዝም ኣንበሳ፡+ኣፎም ሃህ ኣቢሎምለይ።+ 
14  ከም ማይ ፈሲሰ፣ኵሉ ኣዕጽምተይ ተፋላልዩ። ልበይ ከም ስምዒ ዀይኑ፣+ኣብ ውሽጢ ኣምዑተይ መኺኹ።+ 
15  ሓይለይ ከም ገልዒ ነቒጹ፣+ልሳነይ ምስ ግርጻነይ ጠቢቑ፣+ናብ ሓመድ ሞት ኣውዲቕካኒ።+ 
16  ኣኽላባትሲ ኸቢቦምኒ፣+ከም ዕስለ ገበርቲ እከይ ብዙርያይ ሓጺሮምኒ፣+ከም ኣንበሳ ንኣእዳወይን ንኣእጋረይን የጥቅዕዎ።+ 
17  ንዅሉ ኣዕጽምተይ ክቘጽሮ እኽእል እየ።+ ንሳቶም ይርእዩንን ይጥምቱንን። 
18  ንኽዳውንተይ ይማቐልዎ፣ንቐምሸይ እውን ዕጫ የውድቑሉ።+ 
19  ንስኻ ግና፡ ኦ የሆዋ፡ ካባይ ኣይትርሓቕ።+ ንስኻ ብርታዐይ ኢኻ፡ ንምርዳአይ ቀልጥፍ።+ 
20  ንነፍሰይ* ካብ ሰይፊ፡ነታ ኽብርቲ ህይወተይ* ካብ ኢድ ኣኽላባት ኣድሕና፣+
21  ካብ ኣፍ ኣንበሳን ካብ ኣቕርንቲ ጐባይን ኣድሕነኒ፣+መልሰለይ እሞ ኣድሕነኒ። 
22  ስምካ ንኣሕዋተይ ክነግሮም፡+ኣብ ማእከል ጉባኤ እውን ክውድሰካ እየ።+ 
23  ኣቱም ንየሆዋ እትፈርህዎ፡ ወድስዎ! ኵልኹም ዘርኢ ያእቆብ፡ ኣሞግስዎ!+ ኵልኹም ዘርኢ እስራኤል፡ ኣኽብርዎ። 
24  ንሱስ ንመከራ ጭቁን ኣይነዓቐን፡ ኣይፈንፈነን እውን፣+ንገጹ ኻብኡ ኣይከወለን።+ ናብኡ ምስ ኣእወየ፡ ሰሚዕዎ እዩ።+ 
25  ኣብ ዓብዪ ጉባኤ ኽውድሰካ፡+ኣብ ቅድሚ እቶም ዚፈርህዎ መብጽዓይ ክፍጽም እየ። 
26  ዓቃላት* ኪበልዑን ኪጸግቡን፡+ንየሆዋ ዚደልይዎ ድማ ኪውድስዎ እዮም።+ ንስኻትኩም ንዘለኣለም ብህይወት ንበሩ።* 
27  ኵሉ ወሰናት ምድሪ ንየሆዋ ኺዝክሮን ናብኡ ኺምለስን እዩ። ኵሎም ዓሌታት ኣህዛብ ከኣ ኣብ ቅድሜኻ ኺሰግዱ እዮም።+ 
28  ንግስናስ ናይ የሆዋ እዩ፣+ንሱ ኣብ ልዕሊ ኣህዛብ ይገዝእ። 
29  ኵሎም ሃብታማት* ምድሪ ኺበልዑን ኪሰግዱን፡ኵሎም እቶም ናብ ሓመድ ዚወርዱ ድማ ኣብ ቅድሚኡ ኺምብርከኹ እዮም፣ዋላ ሓዲኦም ብህይወት ኪጸንሑ* ኣይክእሉን እዮም። 
30  ዘርኦም ኪግዝእዎ እዮም፣ዚመጽእ ወለዶ ኸኣ ብዛዕባ የሆዋ ኺንገሮ እዩ። 
31  መጺኦም ብዛዕባ ጽድቁ ኺነግሩ፡ነቶም ገና ዚውለዱ ህዝቢ ድማ ብዛዕባ እቲ ዝገበሮ ኺነግርዎም እዮም።
