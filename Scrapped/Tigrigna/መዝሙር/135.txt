135  ንያህ ወድስዎ!* ስም የሆዋ ወድሱ፣ኣቱም ገላዉ የሆዋ፡ ወድሱ።+ 
 2  ኣቱም ኣብ ቤት የሆዋ፡ኣብ ኣጸዳት ቤት ኣምላኽና እትቘሙ፡ ወድሱ።+ 
 3  የሆዋ ሕያዋይ* እዩ እሞ፡ ንያህ ወድስዎ።+ ባህ ዜብል እዩ እሞ፡ ንስሙ ውዳሰ ዘምሩሉ።* 
 4  ያህሲ ንያእቆብ፡ ንዕኡ ኪኸውን፡ንእስራኤል ከኣ፡ ፍሉይ ጥሪቱ* ኪኸውን ሓርይዎ እዩ።+ 
 5  የሆዋ ዓብዪ ምዃኑስ ኣጸቢቐ እፈልጥ እየ፣ጐይታና ኻብ ኵሎም ኣማልኽቲ ይዓቢ።+ 
 6  የሆዋ ኣብ ሰማይን ኣብ ምድርን፡ ኣብ ባሕርታትን ኣብ ኵሉ መዓሙቝን፡ባህ ዝበሎ ዅሉ ይገብር እዩ።+ 
 7  ካብ ወሰናት ምድሪ ደበናታት* የዕርግ፣ንዝናም በርቂ* ይገብረሉ፣ካብ ማዕከኑ ንፋስ የውጽእ።+ 
 8  ካብ ሰብ ክሳዕ እንስሳ፡በዅራት ግብጺ ወቕዐ።+ 
 9  ኦ ግብጺ፡ ኣብ ልዕሊ ፈርኦንን ኣብ ልዕሊ ዅሎም ገላዉኡን፡+ኣብ መንጎኺ ትእምርትታትን ተኣምራትን ሰደደ።+ 
10  ብዙሓት ኣህዛብ ወቕዐ፣+ሓያላት ነገስታት ድማ ቀተለ፣+
11  እወ፡ ንሲሆን ንጉስ ኣሞራውያንን+ንዖግ ንጉስ ባሳንን+ንዅለን መንግስትታት ከነኣንን ኣጥፍአ። 
12  ምድሮም ከኣ ርስቲ ገይሩ ሃበ፣ንህዝቡ እስራኤል ኣረስተዮ።+ 
13  ኦ የሆዋ፡ ስምካ ንዘለኣለም ይነብር እዩ። ኦ የሆዋ፡ ዝናኻ* ንውሉድ ወለዶ ይነብር እዩ።+ 
14  የሆዋስ ንህዝቡ ኺጣበቐሎም፡*+ንገላዉኡ ድማ ኪርሕርሓሎም* እዩ።+ 
15  ጣኦታት ኣህዛብሲ ኢድ ሰብ ዝገበሮምብሩርን ወርቅን እዮም።+ 
16  ኣፍ ኣለዎም፡ ግናኸ ኣይዛረቡን፣+ኣዒንቲ ኣለዎም፡ ግናኸ ኣይርእዩን፣
17  ኣእዛን ኣለዎም፡ ግናኸ ኣይሰምዑን፣ኣብ ኣፎም ድማ ትንፋስ የልቦን።+ 
18  እቶም ዚገብርዎም፡ ከማታቶም ኪዀኑ እዮም፣+ኵሎም እቶም ብኣታቶም ዚእመኑ* እውን ከምኡ ኪዀኑ እዮም።+ 
19  ኣቱም ቤት እስራኤል፡ ንየሆዋ ወድስዎ። ኣቱም ቤት ኣሮን፡ ንየሆዋ ወድስዎ። 
20  ኣቱም ቤት ሌዊ፡ ንየሆዋ ወድስዎ።+ ኣቱም ንየሆዋ እትፈርሁ፡ ንየሆዋ ወድስዎ። 
21  እቲ ኣብ የሩሳሌም ዚነብር የሆዋ፡+ካብ ጽዮን ይወደስ።+ ንያህ ወድስዎ!+
