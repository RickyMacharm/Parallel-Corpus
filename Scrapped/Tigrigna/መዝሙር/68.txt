68  ኣምላኽ ይተንስእ፡ ጸላእቱ ፋሕ ይበሉ፣እቶም ዚጸልእዎ ድማ ካብ ቅድሚኡ ይህደሙ።+ 
 2  ትኪ ኸም ዚብተን፡ በትኖም፣ስምዒ ኣብ ቅድሚ ሓዊ ኸም ዚመክኽ፡ከምኡ እኩያት ካብ ቅድሚ ኣምላኽ ይጥፍኡ።+ 
 3  ጻድቃን ግና ይተሓጐሱ፣+ኣብ ቅድሚ ኣምላኽ ባህ ይበሎም፣ብታሕጓስ ይፈስሁ። 
 4  ንኣምላኽ ዘምሩሉ፣ ንስሙ ውዳሰ ዘምሩሉ።*+ ነቲ ብጐላጕል ምድረ በዳ* ተወጢሑ ዚሓልፍ ዘምሩሉ። ስሙ ያህ* እዩ!+ ኣብ ቅድሚኡ ተሓጐሱ! 
 5  ኣምላኽ ኣብ ቅዱስ ማሕደሩ+ኣቦ ዘኽታማትን* መዕቈቢ* መበለታትን እዩ።+ 
 6  ኣምላኽ ነቶም በይኖም ዝዀኑ ዚቕመጡሉ ቤት ይህቦም፣+ንእሱራት ናብ ብልጽግና የውጽኦም።+ ነቓጻት* ግና ኣብ ምድሪ ኣጻምእ ይነብሩ።+ 
 7  ኦ ኣምላኽ፡ ንህዝብኻ ኽትመርሖ* ኸለኻ፡+ብምድረ በዳ ኽትሓልፍ ከለኻ፡ (ሴላ) 
 8  ምድሪ ኣንቀጥቂጣ፣+ሰማይ እውን ኣብ ቅድሚ ኣምላኽ ዘኒሙ፣*እዚ ሲና እዚ ኣብ ቅድሚ ኣምላኽ፡ ኣምላኽ እስራኤል፡ ኣንቀጥቂጡ።+ 
 9  ኦ ኣምላኽ፡ ብብዝሒ ኣዝኒምካ፣ንዝደኸመ ህዝብኻ* ኣበርቲዕካዮ። 
10  ኣብ ድንኳናትካ ተቐሚጦም፣+ኦ ኣምላኽ፡ ብሕያውነትካ* ንድኻ ኣዳሊኻሉ። 
11  የሆዋ ትእዛዝ ይህብ፣እተን ዜበስራ ኣንስቲ ዓብዪ ሰራዊት እየን።+ 
12  ነገስታት ሰራዊት ይሃድሙ፡+ ይሃድሙ! እታ ኣብ ቤት ዝጸንሐት፡ ካብ ምርኮ ትማቐል።+ 
13  ኣብ መንጎ መጋርያታት* እኳ በጥ ኢልኩም እንተ ነበርኩም፡ብብሩር እተለበጠ ኣኽናፍ ርግቢ፡ብጽሩይ* ወርቂ እውን እተለበጠ መንገብገብ ኪህሉ እዩ። 
14  እቲ ዅሉ ዚኽእል ንነገስታት ምስ በተኖም፡+ኣብ ጻልሞን ውርጪ ዘኒሙ።* 
15  ከረን ባሳን+ ናይ ኣምላኽ ከረን* እዩ፣ከረን ባሳን ኣራእስ ዘለዎ ኸረን እዩ። 
16  ኣቱም ኣራእስ ኣኽራን፡ ስለምንታይ ኢኹምነቲ ኣምላኽ ማሕደሩ ኪኸውን ዝሓረዮ* ኸረን ቀኒእኩም እትጥምትዎ፧+ እወ፡ የሆዋ ኣብኡ ንዘለኣለም ኪነብር እዩ።+ 
17  ሰረገላታት ኣምላኽ ዓሰርተታት ኣሽሓት፡ ኣሽሓት ግዜ ኣሽሓት እዩ።+ የሆዋ ኻብ ሲና ናብ መቕደስ መጺኡ።+ 
18  ናብ ላዕሊ ደዪብካ፣+ምሩኻት ማሪኽካ፣ውህበት ጌርካ ሰባት ወሲድካ፣+እወ፡ ኦ ያህ ኣምላኽ፡ ኣብ መንጎኦም ክትነብርሲ ነቓጻት እኳ ወሲድካ።+ 
19  እቲ መዓልቲ መዓልቲ ጾርና ዚጸውር የሆዋ፡እቲ ናይ ሓቂ ኣምላኽ ድሕነትና ይወደስ።+ (ሴላ) 
20  ንዓናስ እቲ ናይ ሓቂ ኣምላኽ፡ ዜድሕን ኣምላኽ እዩ፣+የሆዋ እቲ ልዑላዊ ጐይታ ድማ ካብ ሞት መዋጽኦ ዚገብር ኣምላኽ እዩ።+ 
21  እወ፡ ኣምላኽ ንኣራእስ ጸላእቱ፡ነቲ ጸጓር መንበስበስታ እቲ ብበደሉ ዚመላለስ ዘበለ ኺጭፍልቖ እዩ።+ 
22  የሆዋ ኸምዚ ኢሉ፦ “ካብ ባሳን ክመልሶም፡+ካብ መዓሙቝ ባሕሪ ኸኣ ክመልሶም እየ፣
23  በዚ ኸምዚ፡ እግርኻ ብደም ክትሕጸብ እያ፣+ልሳን ኣኽላባትካ ኸኣ ግዲኡ ኻብ ጸላእቲ ኺረክብ እዩ።” 
24  ኦ ኣምላኽ፡ ዓጀባኻ፡እቲ ናብ መቕደስ ዚበጽሕ ዓጀባ ኣምላኸይ፡ ንጉሰይ፡ ይርእዩ።+ 
25  እቶም ዘመርቲ ቐቅድሚት፡ ደድሕሪኦም ድማ በገና ዚወቕዑ ሙዚቀኛታት ይኸዱ፣+ኣብ መንጎ ኸኣ ከበሮ ዚወቕዓ ኣዋልድ ኣለዋ።+ 
26  ኣብ ጉባኤ ህዝቢ፡* ንኣምላኽ ወድስዎ፣ኣቱም ካብ ምንጪ እስራኤል ዝዀንኩም፡ ንየሆዋ ወድስዎ።+ 
27  ኣብኡ እቲ ዝነኣሰ ብንያም+ ይገዝኦም፣ከምኡ እውን መሳፍንቲ ይሁዳ ምስቶም ጫውጫው ዚብሉ ጭፍራኦም፡መሳፍንቲ ዛብሎን፡ መሳፍንቲ ንፍታሌም ይገዝእዎም። 
28  ኣምላኽካ ሓያል ክትከውን ኣዚዙ። ኣታ ምእንታና ኢልካ ዝገበርካ ኣምላኽ፡ ብርታዐኻ ኣርኢ።+ 
29  ስለታ ኣብ የሩሳሌም ዘላ ቤተ መቕደስካ፡+ነገስታት ህያባት ኬምጽኡልካ እዮም።+ 
30  ህዝብታት ብሩር ሒዞም መጺኦም ክሳዕ ዚሰግዱ፡*ኣብ ሻምብቆታት ንዘለዉ እንስሳ ዘገዳም፡ንኣኼባ ኣብዑርን+ ምራኹቶምን ግንሓዮም። ብውግእ ደስ ንዚብሎም ህዝብታት ግና ፋሕ የብሎም። 
31  ኣቕሑ ብሮንዞ ኻብ ግብጺ ኺመጽእ እዩ፣*+ኩሽ ከኣ ቀልጢፋ ንኣምላኽ ህያባት ክትህብ እያ። 
32  ኦ መንግስትታት ምድሪ፡ ንኣምላኽ ዘምራሉ፡+ንየሆዋ ውዳሰ ዘምራሉ፣* (ሴላ) 
33  ነቲ ኣብ ናይ ጥንቲ ሰማየ ሰማያት ተወጢሑ ዚኸይድ ዘምሩሉ።+ እንሆ፡ ንሱ ንድምጹ፡ ነቲ ብርቱዕ ድምጹ፡ የንጐድጕዶ። 
34  ኣምላኽ ብርቱዕ ምዃኑ ተኣመኑ።+ ግርማኡ ኣብ ልዕሊ እስራኤል፡ብርታዐኡ ድማ ኣብ ሰማያት* እዩ። 
35  ኣምላኽ ካብቲ ዓብዪ መቕደሱ* ዜፍርህ እዩ።+ ንሱ ንህዝቡ ብርታዐን ሓይልን ዚህብ+ኣምላኽ እስራኤል እዩ። ኣምላኽ ይወደስ።
