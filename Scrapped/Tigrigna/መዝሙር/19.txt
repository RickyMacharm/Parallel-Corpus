19  ሰማያት ክብሪ ኣምላኽ ይነግር፣+ጠፈር ከኣ ግብሪ ኣእዳዉ ይእውጅ።+ 
 2  መዓልቲ መዓልቲ ዘረባኦም ይወጽእ፣ለይቲ ለይቲ ድማ ፍልጠት ይገልጹ። 
 3  ዘረባ የልቦን፡ ቃላት ከኣ የልቦን፣ድምጾም እውን ኣይስማዕን። 
 4  ደሃዮም* ግና ናብ ኵላ ምድሪ፡መልእኽቶም ድማ ክሳብ ወሰናት ዓለም* ወጺኡ።+ ንሱ ንጸሓይ ኣብ ሰማያት ድንኳን ተኺሉላ፣
 5  ንሳ ኸምቲ ኻብ ቤት ሕጽኖት ዚወጽእ መርዓዊ እያ፣መገዱ ኸም ዚጐዪ ጅግና ኸኣ ትሕጐስ። 
 6  ካብ ሓደ ወሰን ሰማያት ትወጽእ፡ናብቲ ኻልእ ወሰን ድማ ትዘውር፣+ካብ ዋዒኣ ዚኽወል ከኣ የልቦን። 
 7  ሕጊ የሆዋ ፍጹም እዩ፡+ ሓይሊ የሐድስ።*+ መዘኻኸሪታት የሆዋ እሙን እዩ፡+ ንዘይለበመ የጥብቦ።+ 
 8  ስርዓታት የሆዋ ጻድቕ እዩ፡ ንልቢ የሐጕሶ።+ ትእዛዝ የሆዋ ጽሩይ እዩ፡ ንኣዒንቲ የብርሀን።+ 
 9  ፍርሃት የሆዋ+ ንጹህ እዩ፡ ንዘለኣለም ይነብር። ፍርድታት የሆዋ ሓቂ እዩ፡ ብምሉኡ ጻድቕ እዩ።+ 
10  ካብ ወርቂ፡ካብ ብዙሕ ጽሩይ ወርቂ እኳ ይብሃግ፣+ካብ መዓር፡ ካብቲ ኻብ ጎጎኡ ዜንጠብጥብ መዓር እኳ ይጥዕም።+ 
11  ጊልያኻ ብእኡ መጠንቀቕታ ይውሃቦ፣+ንዕኡ ምሕላው ከኣ ዓብዪ ዓስቢ ኣለዎ።+ 
12  ንጌጋታት መን ኬስተውዕሎ ይኽእል፧+ ካብቲ ዘይፈልጦ ሓጢኣት ኣንጽሃኒ። 
13  ንጊልያኻ ድማ ካብ ድፍረት ሓልዎ፣+እዚ ኺመልከኒ እውን ኣይትሕደግ።+ ሽዑ፡ ምሉእ ክኸውን፡+ካብ ዕሉል ሓጢኣት* ከኣ ክነጽህ እየ። 
14  ኦ የሆዋ፡ ከውሐይን+ ተበጃውየይን፡+ቃላት ኣፈይን ምስትንታን ልበይን ባህ ዜብለካ ይኹን።+
