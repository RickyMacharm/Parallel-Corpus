73  ኣምላኽ ንእስራኤል፡ ነቶም ንጹህ ዝልቦም ብሓቂ ሕያዋይ* እዩ።+ 
 2  ኣነ ግና፡ ኣእጋረይ ዳርጋ ኣላጊሰን ነይረን፣ስጕምትታተይ ኬንደልህጻ ቐሪበን ነይረን።+ 
 3  ሰላም እኩያት ምስ ረኣኹስ፡ንዕቡያት* ቀኒአሎም ነይረ።+ 
 4  ኪሞቱ ኸለዉስ ስቓይ የብሎምን፣ሰብነቶም ጥዕና ኣለዎ።*+ 
 5  ከም ሰባት ኣይሽገሩን፣+ከም ሰብ እውን ኣይሳቐዩን።+ 
 6  ስለዚ፡ ትዕቢት፡ ስልማት ክሳዶም እዩ፣+ዓመጻ ድማ ከም ክዳን ይኸድኖም። 
 7  ብምኽንያት ብልጽግናኦም፡* ኣዒንቶም ጐልሓጣት እየን፣ሓለፋ እቲ ሓሳባት ልቦም ይሰልጦም። 
 8  የላግጹ፡ ክፉእ ነገር ድማ ይዛረቡ።+ ብትዕቢት ከኣ ከም ዚጭቍኑ የፈራርሁ።+ 
 9  ክሳብ ሰማይ ከም ዝበጽሑ ዀይኖም ይዛረቡ፣ልሳናቶም ድማ ኳዕነን እናበለ ኣብ ምድሪ ይመላለስ። 
10  ስለዚ፡ ህዝቡ ናባታቶም የላግስ፣ካብ ብዙሕ ማዮም ከኣ ይሰቲ። 
11  “ኣምላኽ ከመይ ገይሩ ይፈልጥ፧+ እቲ ልዑልከ ፍልጠትዶ ኣለዎ እዩ፧” ይብሉ። 
12  እወ፡ እዚኣቶም እቶም ወትሩ ሃዲኦም ዚነብሩ እኩያት እዮም።+ ሃብቶም ድማ ይውስኹ።+ 
13  ብርግጽ ኣነ ብኸንቱ እየ ልበይ ኣንጺሀ፡ንኣእዳወይ እውን ብንጽህና ሓጺበ።+ 
14  ምሉእ መዓልቲ ኸኣ ተሸጊረ፣+ንግሆ ንግሆ ድማ ተቐጺዐ።+ 
15  ከምኡ ኢለ እንተ ዝዛረብ ግና፡ንህዝብኻ* ምጠለምክዎ ነይረ። 
16  ነዚ ኽርድኦ ምስ ፈተንኩ፡ኣሸጊሩኒ ነይሩ፣
17  እወ፡ ናብቲ ዓብዪ መቕደስ ኣምላኽ ክሳዕ ዝኣቱ፡መጻኢኦም ክሳዕ ዘስተውዕል፡ ኣሸጊሩኒ ነይሩ። 
18  ብርግጽ ኣብ መንደልሃጺ ቦታ ተንብሮም።+ ናብ ጥፍኣቶም ተውድቖም።+ 
19  ከመይ ኰን ብሃንደበት ባደሙ!+ ከመይከ ብድንገት ተወዲኦም ጸነቱ! 
20  ኦ የሆዋ፡ ከምቲ ሕልሚ ድሕሪ ምንቃሕ ዚርሳዕ፡ንስኻ ምስ ተንሳእካ፡ ንምስሎም ትድምስሶ።* 
21  ልበይ ግና ተመሪሩ ነይሩ፣+ኣብ ውሽጠይ* እውን መውጋእቲ ይስምዓኒ ነይሩ። 
22  ዘይሓስብን ደንቈሮን ነይረ፣ኣብ ቅድሜኻ ኸም ዓሻ እንስሳ ነይረ። 
23  ሕጂ ግና ወትሩ ምሳኻ እየ፣ንስኻ ኸኣ ብየማነይቲ ኢደይ ሒዝካኒ ኣለኻ።+ 
24  ብምኽርኻ ትመርሓኒ፡+ድሕሪኡ እውን ናብ ክብሪ ትወስደኒ ኢኻ።+ 
25  ኣብ ሰማያትሲ መን ኣሎኒ፧ ብዘይካኻ ኣብ ምድሪ ዝደልዮ የብለይን።+ 
26  ሰብነተይን ልበይን ይምህምን ይኸውን፣ኣምላኽ ግና ንዘለኣለም ከውሒ ልበይን ግደይን እዩ።+ 
27  ብሓቂ፡ እቶም ካባኻ ዚርሕቁ ኺጠፍኡ እዮም። ንዅሎም እቶም ብምንዝርና* ዚሓድጉኻ ኽትውድኦም* ኢኻ።+ 
28  ንዓይ ግና ናብ ኣምላኽ ምቕራብ ይሕሸኒ።+ ኵሉ ግብርታትካ ምእንቲ ኽነግርሲ፡ነቲ ልዑላዊ ጐይታ ዝዀነ የሆዋ መዕቈብየይ ገይረዮ ኣለኹ።+
