148  ንያህ ወድስዎ!* ንየሆዋ ኻብ ሰማያት ወድስዎ፣+ኣብ ላዕሊ ወድስዎ። 
 2  ኵልኹም መላእኽቱ፡ ወድስዎ።+ ኵልኹም ሰራዊቱ፡ ወድስዎ።+ 
 3  ኣትን ጸሓይን ወርሕን፡ ወድሳኦ። ኵልኹም እትበርሁ ኸዋኽብቲ፡ ወድስዎ።+ 
 4  ኣቱም ሰማየ ሰማያትንኣቱም ኣብ ልዕሊ ሰማያት ዘለኹም ማያትን፡ ወድስዎ። 
 5  ንሱ ኣዚዙስ፡ ተፈጢሮም እዮም እሞ፡+ንስም የሆዋ ይወድስዎ። 
 6  ንዘለኣለመ ኣለም ሰረቶም፣+ዘይሓልፍ ስርዓት ከኣ ኣውጽኣሎም።+ 
 7  ንየሆዋ ኻብ ምድሪ ወድስዎ፣ኣቱም ዓበይቲ እንስሳታት ባሕርን ኣቱም መዓሙቝ ማያትን፡
 8  ኣቱም በርቅን በረድን ውርጭን ከቢድ ደበናታትን፡ኣታ ቓሉ እትፍጽም ህቦብላ ንፋስ፡+
 9  ኣቱም ኣኽራንን ኣቱም ኵርባታትን፡+ኣቱም ፈረይቲ ኣእዋምን ኵልኹም ቄድሮሳትን፡+
10  ኣቱም እንስሳታት ዘገዳምን+ ኵልኹም እንስሳታት ዘቤትን፡ኣቱም ለመምትን ኣትን ኣኽናፍ ዘሎክን ኣዕዋፍን፡
11  ኣቱም ነገስታት ምድርን ኵልኹም ኣህዛብን፡ኣቱም መሳፍንትን ኵልኹም ፈራዶ ምድርን፡+
12  ኣቱም ኣጕባዝን ኣትን ጐራዙትን፡*ኣቱም ዓበይትን ንኣሽቱን ብሓባር ወድስዎ። 
13  ስሙ በይኑ ዘይብጻሕ ልዑል እዩ እሞ፡ንስም የሆዋ ይወድስዎ።+ ግርማኡ ኣብ ልዕሊ ምድርን ሰማይን እዩ።+ 
14  ንውዳሰ ዅሎም እሙናቱ፡ንደቂ እስራኤል፡ ነቶም ዚቐርብዎ ህዝቢ ኢሉ፡ብርታዐ* ህዝቡ ልዕል ኬብል እዩ። ንያህ ወድስዎ!*
