57  ኦ ኣምላኽ፡ ኣባኻ እምዕቈብ፡*+ሽግራት ክሳዕ ዚሓልፍ ድማ ኣብ ጽላል ኣኽናፍካ እዕቈብ ኣለኹ እሞ፡+ሞገስካ ኣርእየኒ፡ ሞገስካ ኣርእየኒ። 
 2  ነቲ ልዑል ኣምላኽ፡ነቲ ነዚ መወዳእታ ዚገብረለይ ናይ ሓቂ ኣምላኽ እጽውዖ ኣለኹ። 
 3  ካብ ሰማይ ረድኤት ኪሰድደለይን ኬድሕነንን እዩ።+ ነቲ ዚነኽሰኒ፡ ኬፍሽለሉ እዩ። (ሴላ) ኣምላኽ ነቲ ብተኣማንነት ዜርእዮ ፍቕሩን ተኣማንነቱን ኪልእኽ እዩ።+ 
 4  ብኣናብስ ተኸቢበ ኣለኹ፣*+ኣብ መንጎ እቶም ኪውሕጡኒ ዚደልዩ፡ኣስናኖም ኲናውትን ፍላጻታትን ዝዀነ፡ልሳኖም ከኣ በሊሕ ሰይፊ ዝዀነ ሰባት እድቅስ ኣለኹ።+ 
 5  ኦ ኣምላኽ፡ ኣብ ልዕሊ ሰማያት ልዕል በል፣ክብርኻ ኣብ ልዕሊ ዅላ ምድሪ ይኹን።+ 
 6  ንኣእጋረይ ንምጽዋድ መርበብ ኣዳልዮምለይ ኣለዉ፣+ብጭንቂ ጐቢጠ ኣለኹ።*+ ኣብ ቅድመይ ጕድጓድ ኵዒቶም ኣለዉ፣ግናኸ፡ ንሳቶም ኣብኡ ወዲቖም።+ (ሴላ) 
 7  ኦ ኣምላኽ፡ ልበይ ጽኑዕ እዩ፣+ልበይ ጽኑዕ እዩ። ክዝምርን ከዝይምን እየ። 
 8  ክብረየ፡ ንቓሕ። ኦ በገና፡ ንስኺ እውን ኦ መሰንቆ፡* ንቕሒ። ንወጋሕታ ኸንቅሖ እየ።+ 
 9  ኦ የሆዋ፡ ኣብ መንጎ ህዝብታት ክውድሰካ፡+ኣብ መንጎ ኣህዛብ ከኣ ውዳሰ ኽዝምረልካ* እየ።+ 
10  እቲ ብተኣማንነት እተርእዮ ፍቕርኻስ ዓብዪ፡ ክሳብ ሰማያት፡እቲ ተኣማንነትካ ድማ ክሳብ ጠፈር እዩ።+ 
11  ኦ ኣምላኽ፡ ኣብ ልዕሊ ሰማያት ልዕል በል፣ክብርኻ ኣብ ልዕሊ ዅላ ምድሪ ይኹን።+
