86  ኦ የሆዋ፡ ውጹዕን ድኻን እየ እሞ፡እዝንኻ ኣድንን፡* መልሰለይ እውን።+ 
 2  እሙን እየ እሞ፡ ንህይወተይ* ሓልዋ።+ ኣምላኸይ ኢኻ እሞ፡ነቲ ብኣኻ ዚእመን* ጊልያኻ ኣድሕኖ።+ 
 3  ምሉእ መዓልቲ እጽውዓካ እየ እሞ፡+ኦ የሆዋ፡ ሞገስ ኣርእየኒ።+ 
 4  ኦ የሆዋ፡ ናባኻ እየ ዘብል* እሞ፡ንጊልያኻ ኣሐጕሶ።* 
 5  ኦ የሆዋ፡ ንስኻስ ሕያዋይን*+ ንይቕረታ ድልውን ኢኻ፣+ንዅሎም እቶም ዚጽውዑኻ፡ ኣብዚሕካ ብተኣማንነት ተፍቅሮም ኢኻ።+ 
 6  ኦ የሆዋ፡ ጸሎተይ ስማዕ፣ናብ ልማኖይ ኣቕልብ።+ 
 7  ንስኻ ኽትምልሰለይ ኢኻ እሞ፡+ብመዓልቲ ጭንቀይ ክጽውዓካ እየ።+ 
 8  ኦ የሆዋ፡ ካብ ኣማልኽቲ ኸማኻ ዝበለ የልቦን፣+ከም ግብርታትካ ዝበለ እውን የልቦን።+ 
 9  ኦ የሆዋ፡ ኵሎም እቶም ዝገበርካዮም ኣህዛብ ኪመጹ፡ኣብ ቅድሜኻ ድማ ኪሰግዱ፡+ንስምካ እውን ኬኽብርዎ እዮም።+ 
10  ንስኻስ ዓብይን ዜደንቕ ነገራት እትገብርን ኢኻ፣+ንስኻ በይንኻ ኣምላኽ ኢኻ።+ 
11  ኦ የሆዋ፡ ብዛዕባ መገድኻ ምሃረኒ።+ ብሓቅኻ ኽመላለስ እየ።+ ስምካ ኽፈርህሲ፡ ንልበይ ሓደ ግበረለይ።*+ 
12  ኦ የሆዋ ኣምላኸይ፡ ብዅሉ ልበይ እውድሰካ ኣለኹ፣+ንዘለኣለም ከኣ ንስምካ ከኽብሮ እየ። 
13  እቲ ብተኣማንነት እተርእየኒ ፍቕርኻስ ዓብዪ እዩ፣ንህይወተይ* ድማ ካብ መዓሙቝ መቓብር* ኣድሒንካያ ኢኻ።+ 
14  ኦ ኣምላኽ፡ ተዳፈርቲ ተንሲኦምኒ፣+ጭፍራ ጨካናት ድማ ንህይወተይ* ይደልይዋ ኣለዉ፣ግድኻ እውን የብሎምን።*+ 
15  ኦ የሆዋ፡ ንስኻ ግና መሓርን ርሕሩሕን* ኣምላኽ፡ንቝጥዓ ደንጓይን ብዓል ብዙሕ ብተኣማንነት ዚርአ ፍቕርን ተኣማንነትን* ኢኻ።+ 
16  ናባይ ኣብል እሞ ሞገስካ ኣርእየኒ።+ ንጊልያኻ ብርታዐኻ ሃቦ፣+ንወዲ ግዝእትኻ ድማ ኣድሕኖ። 
17  ኦ የሆዋ፡ ረዳእየይን መጸናንዕየይን ኢኻ እሞ፡እቶም ዚጸልኡኒ ርእዮም ኪሓፍሩስ፡ምልክት* ሕያውነትካ* ኣርእየኒ።
