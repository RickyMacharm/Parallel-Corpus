7  ኦ የሆዋ ኣምላኸይ፡ ኣባኻ ተማዕቊበ ኣለኹ።+ ካብ ኵሎም እቶም ዚሰጕጉኒ ኣድሕነንን ኣናግፈንን።+ 
 2  እንተ ዘይኰነስ፡ ከምቲ ኣንበሳ ዚገብሮ፡ ኪሰላልዑኒ፡*+ዜናግፈኒ ዘይብለይ ኬጥፍኡኒ እዮም። 
 3  ኦ የሆዋ ኣምላኸይ፡ ኣብዚ እንተ ተጋግየ፡ወይ እንተ ዓሚጸ፡
 4  ጽቡቕ ንዝገበረለይ እንተ በዲለ፡+ወይ ንጸላእየይ ብዘይ ምኽንያት እንተ ዘሚተዮ፡*
 5  ጸላኢ ስዒቡ የርክበኒ፣*ንህይወተይ ኣብ ምድሪ ይርገጻ፡ንኽብረይ ከኣ ኣብ ሓመድ የጥፍኣዮ። (ሴላ) 
 6  ኦ የሆዋ፡ ብቝጥዓኻ ተንስእ፣ኣንጻር ነድሪ ጸላእተይ ተልዓል፣+ምእንታይ ንቓሕ፡ ፍትሒ ኺግበረለይ ድማ ኣዝዝ።+ 
 7  ኣህዛብ ይኽበቡኒ፣ዒራ ንስኻ ኻብ ላዕሊ ኽትጻረሮም ኢኻ። 
 8  የሆዋ ንህዝብታት ኪፈርዶም እዩ።+ ኦ የሆዋ፡ ከም ጽድቀይንከም ንጽህናይን ፍረደኒ።+ 
 9  ንኽፍኣት እኩያት በጃኻ መወዳእታ ግበረሉ። ንጻድቕ ግና ሰርቶ፣+ከመይሲ፡ ልብን+ ውሽጣዊ ስምዒትን+ እትምርምር* ጻድቕ ኣምላኽ ኢኻ።+ 
10  ኣምላኽ ዋልታይ እዩ፡+ ነቶም ቅኑዕ ዝልቦም ድማ መድሓኒ እዩ።+ 
11  ኣምላኽ ጻድቕ ፈራዲ እዩ፣+ኵሉ መዓልቲ ኸኣ ኣምላኽ ፍርድታቱ* ይእውጅ። 
12  ሓደ እኳ እንተ ዘይተነሲሑ፡+ ሰይፉ ይስሕል፣+ቀስቱ ገቲሩ ይቕርብ።+ 
13  ቀታሊ ኣጽዋሩ የዳሉ፣ሃልሃል ንዚብል ፍላጻታቱ ይቕርብ።+ 
14  እከይ ንዝጠነሰ ርኣዮ፣ሽግር ጠኒሱ ሓሶት ይወልድ።+ 
15  ጕድጓድ ኵዒቱ የዕምቛ፣ግናኸ፡ ናብታ ዝገበራ ጕድጓድ ይወድቕ።+ 
16  እቲ ዘምጽኦ ሽግር ናብ ርእሱ ይምለስ፣+ዓመጻኡ ድማ ኣብ መንበስበስታኡ ይወርድ። 
17  ንየሆዋ ስለ ፍትሑ ኽውድሶ እየ፣+ንስም የሆዋ እቲ ልዑል፡+ ውዳሰ ኽዝምር* እየ።+
