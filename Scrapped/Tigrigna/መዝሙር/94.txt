94  ኦ የሆዋ ኣምላኽ ሕነ፡+ኦ ኣምላኽ ሕነ፡ ብራህ! 
 2  ኦ ፈራዲ ምድሪ፡ ተንስእ።+ ንዕቡያት ዚግብኦም ፍደዮም።+ 
 3  ኦ የሆዋ፡ እኩያት ክሳዕ መዓስ፡እኩያት ክሳዕ መዓስ ኪፍስሁ እዮም፧+ 
 4  ብትምክሕቲ ይልፍልፉን ይዛረቡን፣ኵሎም ገበርቲ ኽፉእ ብርእሶም ይጅሃሩ። 
 5  ኦ የሆዋ፡ ንህዝብኻ ይጭፍልቕዎ፣+ንርስትኻ እውን ይጭቍንዎ። 
 6  መበለትን ጓናን ይቐትሉ፣ዘኽታማት እውን የጥፍኡ። 
 7  “ያህ ኣይርእን፡+ኣምላኽ ያእቆብ ኣየስተብህልን እዩ” ይብሉ።+ 
 8  ኣቱም ዘይትሓስቡ፡ እዚ ተረድኡ፣ኣቱም ዓያሹ፡ መዓስ ኢኹም ልቦና ኽትገብሩ፧+ 
 9  እቲ እዝኒ ዝተኸለስ፡ ኣይሰምዕንዶ፧ እቲ ዓይኒ ዝገበረኸ፡ ኣይርእንዶ፧+ 
10  እቲ ንኣህዛብ ዚእርምሲ፡ ኣይገንሕንዶ፧+ ንህዝቢ ፍልጠት ዚምህር ንሱ እዩ!+ 
11  የሆዋ፡ ሓሳባት ሰብትንፋስ ጥራይ ምዃኑ ይፈልጥ እዩ።+ 
12  ኦ ያህ፡ ንስኻ እትእርሞ፡+ካብ ሕግኻ እውን እትምህሮ ሰብ ሕጉስ እዩ፣+
13  ንዕኡስ ብመዓልትታት መዓት ከተህድኦ ኢልካ፡ንእኩይ ጕድጓድ ክሳዕ ዚኵዓት ትምህሮ።+ 
14  የሆዋ ንህዝቡ ኣይኪጥንጥኖን እዩ፣+ንርስቱ ኸኣ ኣይኪሓድጎን እዩ።+ 
15  ፍርድስ ከም ብሓድሽ ቅኑዕ ኪኸውን እዩ፣ኵሎም ቅኑዕ ዝልቦም ድማ ኪስዕብዎ እዮም። 
16  ኣንጻር እኩያትሲ መን ኪትንስኣለይ እዩ፧ ኣንጻር ገበርቲ ኽፉእከ መን ደው ኪብለለይ እዩ፧ 
17  የሆዋ ረዳእየይ ነይሩ እንተ ዘይከውንሲ፡ብኡብኡ ምጠፋእኩ ነይረ።*+ 
18  ኦ የሆዋ፡ “እግረይ ኣንደልሂጹ” ምስ በልኩ፡ብተኣማንነት እተርእዮ ፍቕርኻ ደጊፉኒ።+ 
19  ጭንቀት* ምስ ወሓጠኒ፡*ንስኻ ኣጸናኒዕካንን ኣደዓዒስካንን ኢኻ።*+ 
20  ዝፋን* ብልሽውናስ ብስም ሕጊ ሽግር እናመሃዘ+ምሳኻዶ ሕብረት ኪህልዎ ይኽእል እዩ፧ 
21  ንጻድቕ* ኣጥቂዖም የቝስልዎ፣+ንንጹህ ድማ ንሞት ይዅንንዎ* ኣለዉ።+ 
22  የሆዋ ግና እምባይ* እዩ፣ኣምላኸይ ከኣ ከውሒ መዕቈብየይ እዩ።+ 
23  እኩይ ግብሮም ኣብ ርእሶም ኪመልሰሎም፡+ብእከዮም እውን ኬጥፍኦም* እዩ። የሆዋ ኣምላኽና ኼጥፍኦም* እዩ።+
