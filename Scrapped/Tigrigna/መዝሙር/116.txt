116  ድምጸይን ልማኖይን ሰሚዑ እዩ እሞ፡+ንየሆዋ አፍቅሮ እየ።* 
 2  ከመይሲ፡ እዝኑ ናባይ ኣድኒኑ* እዩ፣+ብህይወት ክሳዕ ዘለኹ* ድማ ክጽውዖ እየ። 
 3  ኣግማድ ሞት ከርዲኑኒ፣መቓብር ከኣ ሒዙኒ።*+ ብጭንቅን ብጓህን ተሰኒፈ።+ 
 4  ግናኸ፡ “ኦ የሆዋ፡ ኣናግፈኒ!”* ኢለስም የሆዋ ጸዊዐ።+ 
 5  የሆዋ ርሕሩሕን* ጻድቕን እዩ፣+ኣምላኽና መሓሪ እዩ።+ 
 6  የሆዋ ንዘይለበሙ ይሕልዎም።+ ኣነ ተዋሪደ፡ ንሱ እውን ኣድሒኑኒ። 
 7  የሆዋ ጽቡቕ ገይሩለይ እዩ እሞ፡ነፍሰይ* መሊሳ ተዕርፍ። 
 8  ንነፍሰይ* ካብ ሞት፡ንዓይነይ ካብ ንብዓት፡ ንእግረይ ካብ ምዕንቃፍ ኣናጊፍካየን ኢኻ።+ 
 9  ኣብ ምድሪ ህያዋን፡ ኣብ ቅድሚ የሆዋ ኽመላለስ እየ። 
10  ኣሚነ፣ ስለዚ፡ ተዛሪበ፣+ኣዝዩ ጸቢቡኒ ነይሩ። 
11  ኣነስ ሰምቢደ፡“ኵሉ ሰብ ሓሳዊ እዩ” ኢለ።+ 
12  ኣብ ክንዲ እቲ ዅሉ ዝገበረለይ ጽቡቕሲ፡ንየሆዋ እንታይ ውሬታ ኽመልሰሉ እየ፧ 
13  ጽዋእ ድሕነት* ከልዕል፡ስም የሆዋ ድማ ክጽውዕ እየ። 
14  ኣብ ቅድሚ ዅሎም ህዝቡ፡ንየሆዋ መብጽዓታተይ ክፍጽመሉ እየ።+ 
15  ኣብ ቅድሚ ኣዒንቲ የሆዋ፡ሞት እሙናቱ ኽቡር እዩ።+ 
16  ኦ የሆዋ፡ ኣነ ጊልያኻ እየ እሞ፡እልምነካ ኣለኹ። ኣነ ጊልያኻ፡ ወዲ ግዝእትኻ እየ። ንስኻ ኻብ መእሰሪታተይ ፈቲሕካኒ ኢኻ።+ 
17  መስዋእቲ ምስጋና ከቕርበልካ እየ፣+ስም የሆዋ ኽጽውዕ እየ። 
18  ኣብ ቅድሚ ዅሉ ህዝቡ፡ንየሆዋ መብጽዓታተይ ክፍጽመሉ እየ፣+
19  እወ፡ ኣብ ኣጸዳት ቤት የሆዋ፡+ኦ የሩሳሌም፡ ኣብ ማእከልኪ፡ ከምኡ ኽገብር እየ። ንያህ ወድስዎ!*+
