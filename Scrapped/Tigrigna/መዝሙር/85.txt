85  ኦ የሆዋ፡ ንምድርኻ ሞገስ ኣርኢኻያ፣+ነቶም ካብ ያእቆብ ናብ ምርኮ እተወስዱ፡ መሊስካዮም።+ 
 2  ስሕተት ህዝብኻ ሓዲግካ፣*ኵሉ ሓጢኣቶም እውን ይቕረ ኢልካ።+ (ሴላ) 
 3  ኵሉ ነድርኻ ገቲእካዮ፣ካብ ረስኒ ቝጥዓኻ ድማ ተመሊስካ።+ 
 4  ኦ ኣምላኽ ድሕነትና፡ ምለሰና፣ጓሂኻ ኻባና ኣልግሶ።+ 
 5  ንዘለኣለምዶ ብኣና ኽትንድር ኢኻ፧+ ንውሉድ ወለዶዶ ኽትቍጥዓና ኢኻ፧ 
 6  ህዝብኻ ብኣኻ ምእንቲ ኺሕጐሱስ፡መሊስካዶ ህያዋን ኣይክትገብረናን ኢኻ፧+ 
 7  ኦ የሆዋ፡ ብተኣማንነት ኣፍቅረና፣ድሕነትካ እውን ሃበና።+ 
 8  ንሱ ንህዝቡን ንእሙናቱን ሰላም ኪዛረቦም እዩ እሞ፡+ነቲ ናይ ሓቂ ኣምላኽ ዝዀነ የሆዋ ዚብሎ ኽሰምዕ እየ፣ንሳቶም ደኣ ተመሊሶም እምብዛ ብርእሶም ኣይተኣማመኑ።+ 
 9  ክብሩ ኣብ ምድርና ምእንቲ ኺነብርሲ፡ድሕነቱ ነቶም ዚፈርህዎ ብርግጽ ቀረባኦም እዩ።+ 
10  ብተኣማንነት እትርአ ፍቕርን ተኣማንነትን ኪራኸባ፡ጽድቅን ሰላምን እውን ኪሳዓዓማ እየን።+ 
11  ተኣማንነት ካብ ምድሪ ኽትበቍል፡ጽድቂ ድማ ካብ ሰማያት ኣንቈልቊላ ኽትጥምት እያ።+ 
12  እወ፡ የሆዋ ጽቡቕ ዘበለ ኺህበና እዩ፣+ምድርና ኸኣ ፍሪኣ ኽትህብ እያ።+ 
13  ጽድቂ ቐቅድሚኡ ኽትከይድ፡+ንስጕምትታቱ እውን መገዲ ኸተውጽእ እያ።
