99  የሆዋ ነጊሱ።+ ህዝብታት ራዕራዕ ይበሉ። ንሱ ኣብ ልዕሊ* ኪሩቤል ኣብ ዝፋን ይቕመጥ።+ ምድሪ ትናወጽ። 
 2  የሆዋ ኣብ ጽዮን ዓብዪ እዩ፣ኣብ ልዕሊ ዅሎም ህዝብታት ድማ ልዑል እዩ።+ 
 3  ዜፍርህን ቅዱስን እዩ እሞ፡ነቲ ዓብዪ ስምካ ይወድስዎ።+ 
 4  ፍትሒ ዚፈቱ ሓያል ንጉስ እዩ።+ ንስኻ ቕንዕና ኣጽኒዕካ። ኣብ ያእቆብ ፍትሕን ጽድቅን ኣምጺእካ።+ 
 5  ንየሆዋ ኣምላኽና ልዕል ኣብልዎ፡+ ኣብ ቅድሚ ድኳ እግሩ ኸኣ ስገዱ።*+ ንሱ ቕዱስ እዩ።+ 
 6  ሙሴን ኣሮንን ካብ ካህናቱ እዮም፣+ሳሙኤል ከኣ ካብቶም ስሙ ዚጽውዑ እዩ።+ ንየሆዋ ይጽውዕዎ፡ንሱ ድማ ይምልሰሎም።+ 
 7  ካብ ዓንዲ ደበና ይዛረቦም።+ ንሳቶም ከኣ መዘኻኸሪታቱን እቲ ዝሃቦም ስርዓትን ሓለዉ።+ 
 8  ኦ የሆዋ ኣምላኽና፡ ንስኻ መለስካሎም።+ ይቕረ ዝበልካሎም ኣምላኽ ንስኻ ኢኻ፣+ግናኸ፡ ስለ ሓጥእ ግብርታቶም ቀጻዕካዮም።*+ 
 9  የሆዋ ኣምላኽና ቕዱስ እዩ እሞ፡+ንየሆዋ ኣምላኽና ልዕል ኣብልዎ፡+ኣብ ቅድሚ ቕዱስ ከረኑ እውን ስገዱ።*+
