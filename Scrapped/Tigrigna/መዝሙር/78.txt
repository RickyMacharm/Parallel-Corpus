78  ኦ ህዝበይ፡ ንሕገይ* ጽን በሎ፣እዝንኻ ናብ ቃላት ኣፈይ ኣድንን። 
 2  ኣፈይ ብምስላ ክኸፍት እየ። ናይ ቀደም ሕንቅሕንቅሊተያት ክብል እየ።+ 
 3  እቲ ዝሰማዕናዮን ዝፈለጥናዮን፡ኣቦታትና እውን ዘዘንተዉልና፡+
 4  ካብ ደቆም ኣይክንሓብኦን ኢና፣እቲ ዚንኣድ ግብርታት የሆዋን ብርታዐኡን፡+እቲ ዝገበሮ ዜደንቕ ነገራት፡+ንዚመጽእ ወለዶ ኸነዘንትዎ ኢና።+ 
 5  ንሱ ኣብ ያእቆብ መዘኻኸሪ ኣቘመ፣ኣብ እስራኤል ከኣ ሕጊ ገበረ። ነዚ ንደቆም ኬፍልጡ ድማ፡ንኣቦታትና ኣዘዞም።+ 
 6  በዚ ኸምዚ፡ እቲ ዚመጽእ ወለዶ፡እቶም ገና ዚውለዱ ደቂ፡ ነዚ ይፈልጥዎ።+ ንሳቶም ድማ ብተራኦም ንደቆም የዘንትውዎ።+ 
 7  ሽዑ፡ እዚኣቶም እምንቶኦም ኣብ ኣምላኽ ይገብሩ። ግብርታት ኣምላኽ ኣይርስዑን፣+ትእዛዛቱ እውን ይሕልዉ።+ 
 8  ሽዑ፡ ከም ኣቦታቶም፡ከምቲ ነቓጽን ዓላውን ወለዶ፡+ከምቲ ልቡ ዘይጸንዐ፡*+መንፈሱ ድማ ንኣምላኽ እሙን ዘይነበረ ወለዶ ኣይኰኑን። 
 9  ደቂ ኤፍሬም ቀስቲ ዓጢቖም ነበሩ፣ግናኸ፡ ብመዓልቲ ውግእ ኣንሰሓቡ። 
10  ኪዳን ኣምላኽ ኣይሓለዉን፣+ብሕጉ ምምልላስ ከኣ ኣበዩ።+ 
11  ንግብርታቱን+ነቲ ዘርኣዮም ዜደንቕ ተግባራቱን እውን ረስዕዎ።+ 
12  ንሱ ድማ ኣብ ቅድሚ ኣቦታቶም፡+ኣብ ምድሪ ግብጺ፡ ኣብ ዞባ ጾዓን ድንቂ ነገራት ገበረ።+ 
13  ኬሕልፎም ኢሉ ባሕሪ መቐለ፣ማያት ድማ ከም ግድብ* ኣቘመ።+ 
14  መዓልቲ ብደበና፡ምሉእ ለይቲ እውን ብብርሃን ሓዊ መርሖም።+ 
15  ኣብ በረኻ፡ ኣኻውሕ ጨደደ፣ከም ካብ መዓሙቝ ማያት ከኣ ክሳዕ ዚረውዩ ኣስተዮም።+ 
16  ካብ ከውሒ ወሓይዝ ኣውጽአ፣ማያት ድማ ከም ኣፍላግ ኣውሓዘ።+ 
17  ንሳቶም ግና ኣብ ምድረ በዳ ኻብቲ ልዑል ብምዕላው፡ንዕኡ በደልዎ።+ 
18  ዝሃረፍዎ ምግቢ* ብምሕታት፡ብልቦም ንኣምላኽ ፈተንዎ።+ 
19  “ኣምላኽዶ ኣብ በረኻ መኣዲ ኺሰርዕ ይኽእል እዩ፧”+ ኢሎም ኣንጻር ኣምላኽ ተዛረቡ። 
20  ማያት ኪፍልፍልን ወሓይዝ ኪውሕዝንሲ፡እንሆ፡ ንሱ ኸውሒ ወቕዐ።+ “እንጌራኸ ኺህበናዶ ይኽእል እዩ፧ ወይስ ንህዝቡ ስጋዶ ኼዳሉ ይኽእል እዩ፧”+ 
21  የሆዋ ምስ ሰምዖም፡ ተቘጥዐ፣+ኣብ ያእቆብ ሓዊ+ ነደደ፣ቍጥዓኡ እውን ኣብ እስራኤል ተባርዐ፣+
22  ከመይሲ፡ ብኣምላኽ ኣይኣመኑን፣+ኬድሕኖም ከም ዚኽእል እውን ብእኡ ኣይተኣመኑን።* 
23  ስለዚ፡ ንሱ ኣብ ላዕሊ ድብንብን ንዚብል ሰማያት ኣዘዞ፣መዓጹ ሰማይ ከኣ ከፈተ። 
24  ኪበልዑስ ማና ኣዝነመሎም፣እኽሊ ሰማይ እውን ሃቦም።+ 
25  ሰባት እንጌራ ሓያላት* በልዑ፣+ክሳዕ ዚጸግቡ ድማ ዚኣክል ሃቦም።+ 
26  ንፋስ ምብራቕ ኣብ ሰማያት ኣለዓዓለ፣ብሓይሉ ድማ ንፋስ ደቡብ ኣንፈሰ።+ 
27  ስጋ ኸኣ ከም ሓመድ፡ኣዕዋፍ እውን ከም ሑጻ ባሕሪ ኣዝነመሎም። 
28  ኣብ ማእከል ሰፈሮም፡ኣብ ዙርያ ድንኳናቱ ኣርገፈሎም። 
29  በልዑን ኣመና ጸገቡን፣ከም ትምኒቶም እውን ሃቦም።+ 
30  ህርፋኖም ምሉእ ብምሉእ ቅድሚ ምርዋዮም ግና፡ምግቦም ገና ኣብ ኣፎም ከሎ፡
31  ቍጥዓ ኣምላኽ ኣባታቶም ነደደ።+ ንብርቱዓቶም ከኣ ቀተሎም፣+ንኣጕባዝ እስራኤል እውን ኣውደቖም። 
32  እዚ ገይሩ ኽነሱ ግና መሊሶም ሓጥኡ፣+በቲ ዜደንቕ ግብርታቱ ድማ ኣይኣመኑን።+ 
33  ስለዚ፡ ንመዓልትታቶም ከም ትንፋስ፡ንዓመታቶም እውን ብሃንደበታዊ ሽበራ ወድአን።+ 
34  ኪቐትሎም ከሎ ግና፡ ይደልይዎ ነበሩ፣+ተመሊሶም ንኣምላኽ ይደልይዎ ነበሩ። 
35  ኣምላኽ ከውሖም ምዃኑ፡+እቲ ልዑል ኣምላኽ እውን ተበጃዊኦም* ምዃኑ ዘከሩ።+ 
36  ግናኸ፡ ብኣፎም ኬታልልዎ ፈተኑ፣ብልሳኖም እውን ሓሰውዎ። 
37  ልቦም ምስኡ ኣይጸንዐን፣+ንኺዳኑ እውን እሙናት ኣይነበሩን።+ 
38  ንሱ ግና ይምሕሮም ነበረ፣+ስሕተቶም ይሓድገሎም* ነበረ፡ ኣየጥፍኦምን እውን።+ ንዅሉ ነድሩ ኣብ ክንዲ ዜለዓዕሎ፡ንቝጥዓኡ ብዙሕ ሳዕ ገትኦ።+ 
39  ከመይሲ፡ ስጋ ምዃኖም፡ነፊሱ ዚሓልፍ እሞ ዘይምለስ ንፋስ ምዃኖም ዘከረ።*+ 
40  ኣብ በረኻስ ክንደይ ሳዕ ኰን እዮም ካብኡ ዝዓለዉ!+ ኣብ ምድረ በዳ እውን ኣጕሃይዎ!+ 
41  ደጋጊሞም ንኣምላኽ ፈተንዎ፣+ነቲ ናይ እስራኤል ቅዱስ ድማ ኣሕዘንዎ።* 
42  ሓይሉ* ኣይዘከሩን፣ካብ ተጻራሪ ዘናገፎም* መዓልቲ እውን ኣይዘከሩን።+ 
43  ትእምርትታቱ ኣብ ግብጺ፡+ተኣምራቱ ኸኣ ኣብ ዞባ ጾዓን ከም ዝገበረ፡
44  ካብ ወሓይዞም ከይሰትዩስ፡ንመትረባት ኒል ናብ ደም ከም ዝለወጦ ኣይዘከሩን።+ 
45  ኪበልዕዎም ዕስለታት ጽንጽያ ኸልቢ፡+ኬጥፍኣኦም ድማ ቍርዖብ ሰደደሎም።+ 
46  እኽሎም ንበላዒ ኣንበጣ፡ፍረ ጻዕሮም ከኣ ንዕስለ ኣንበጣ ሃቦ።+ 
47  ንተኽሊ ወይኖም ብበረድ፡+ንኣእዋም ሳግላኦም ድማ ብኣእማን በረድ ኣጥፍአ። 
48  መጽዓኛኦም ንበረድ፡+ማሎም ከኣ ንበርቂ* ኣሕሊፉ ሃበን። 
49  ዚነድድ ኵራኡንነድርን ቍጥዓን ጭንቅንመዓት ዜምጽኡ ጭፍራ መላእኽትን ኣውረደሎም። 
50  ንቝጥዓኡ መገዲ ጸረገሉ። ካብ ሞት ኣይነሓፎምን፣*ንለበዳ ድማ ኣሕሊፉ ሃቦም።* 
51  ንዅሎም በዅሪ ግብጺ፡ነቶም መጀመርታ ስብእነቶም ኣብ ድንኳናት ካም ቀተሎም።+ 
52  ንህዝቡ ድማ ከም ኣባጊዕ ኣውጽኦም፣+ኣብ በረኻ እውን ከም መጓሰ መርሖም። 
53    ብደሓን ከኣ መርሖም፡ኣይፈርሁን እውን፣+ባሕሪ ንጸላእቶም ከደኖም።+ 
54  ናብታ ቕድስቲ ሃገሩ፡+ናብዚ የማነይቲ ኢዱ ዘጥረየቶ ኣኽራን ኣምጽኦም።+ 
55  ንኣህዛብ ድማ ካብ ቅድሚኦም ሰጐጎም፣+ብገመድ መለክዒ ገይሩ ርስቲ ብዕጫ ሃቦም፣+ንነገዳት እስራኤል ኣብ ኣባይቶም ኣስፈሮም።+ 
56  ግናኸ፡ ነቲ ልዑል ኣምላኽ ይፍትንዎ፡ ካብኡ እውን ይዓልዉ ነበሩ፣+ናብ መዘኻኸሪታቱ ኸኣ ኣየቕለቡን።+ 
57    ኣላገሱ፡ ከም ኣቦታቶም እውን ጠለምቲ ነበሩ።+ ከም ዝዘለቐ ቐስቲ ዘየተኣማምኑ ዀኑ።+ 
58  ብበረኽቶም ኣዀረይዎ፣+ብቕሩጽ ምስልታቶም ድማ ኣነደርዎ።*+ 
59  ኣምላኽ ከኣ ሰሚዑ ተቘጥዐ፣+ንእስራኤል እውን ፈጺሙ ነዓቖ። 
60  ነቲ ኣብ ሺሎ ዘሎ ማሕደር፡+ነቲ ኣብ መንጎ ሰባት ዚሓድረሉ ድንኳን ከኣ ሓደጎ።+ 
61  ንምልክት ብርታዐኡ ናብ ምርኮ ኪኸይድ ፈቐደ፣ንግርማኡ እውን ኣብ ኢድ ተጻራሪ ሃበ።+ 
62  ንህዝቡ፡ ንሰይፊ ኣሕሊፉ ሃቦም፣+ንርስቱ ድማ ተቘጥዖ። 
63  ንኣጕባዙ ሓዊ በልዖም፣ንደናግሉ ኸኣ ደርፊ መርዓ ኣይተደርፈለንን።* 
64  ካህናቱ ብሰይፊ ወደቑ፣+መበለታቶም እውን ኣይበኸያን።+ 
65  ሽዑ፡ የሆዋ ኸም ካብ ድቃስ፡+ከምቲ ኻብ ስኽራን ወይኒ ዝነቕሐ ጅግና+ ተበራበረ። 
66  ንተጻረርቱ ድማ ንድሕሪት መለሶም፣+ነባሪ ነውሪ እውን ኣሰከሞም። 
67  ንድንኳን ዮሴፍ ደርበያ፣ንነገድ ኤፍሬም ከኣ ኣይሓረዮን። 
68  ንነገድ ይሁዳ፡+ነታ ዚፈትዋ ኸረን ጽዮን ግና ሓረያ።+ 
69  ንመቕደሱ ኸም ሰማያት፡*+ከምታ ንዘለኣለም ዝሰረታ ምድሪ ጽንዕቲ ገበራ።+ 
70  ንጊልያኡ ዳዊት ሓርዩ፡+ካብ ደምበ ኣባጊዕ ወሰዶ።+ 
71  ነተን ዜጥብዋ ኣባጊዕ ካብ ምክንኻን ወሲዱ፡ኣብ ህዝቡ ያእቆብ፡+ኣብ ርስቱ እስራኤል፡ ጓሳ ገበሮ።+ 
72  ንሱ ኸኣ ብንጽህና ልቢ ጓሰዮም፣+ብውሕሉል ኣእዳው እውን መርሖም።+
