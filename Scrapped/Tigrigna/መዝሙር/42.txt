42  እራብ ርባታት ማይ ከም እትናፍቕ፡ኦ ኣምላኽ፡ ኣነ* እናፍቐካ ኣለኹ። 
 2  ንኣምላኽ፡ ነቲ ህያው ኣምላኽ እጸምኦ ኣለኹ።*+ መዓስ መጺአ ኣብ ቅድሚ ኣምላኽ ክርአ እየ፧+ 
 3  መዓልትን ለይትን ንብዓተይ ቀለበይ ኰይኑ፣ምሉእ መዓልቲ፡ “ኣምላኽካ ኣበይ ኣሎ፧” እናበሉ የባጭዉለይ።+ 
 4  ምስ ብዙሓት እመላለስ ነይረ እየ እሞ፡እዚ ነገራት እዚ እዝክር፡ ነፍሰይ* ድማ አፍስስ ኣለኹ፣ብድምጺ እልልታን ብምስጋናንእቶም በዓል ዜብዕሉ ህዝቢ፡ብቑም ነገር* ቀቅድሚኦም ናብ ቤት ኣምላኽ እኸይድ ነይረ።+ 
 5  ነፍሰየ፡* ስለምንታይ ኢኺ ተስፋ ቐቢጽኪ፧+ ስለምንታይከ ኣብ ውሽጠይ ትርበሺ ኣለኺ፧ ዓብዪ መድሓንየይ ብምዃኑ ኽውድሶ እየ እሞ፡ንኣምላኽ ተጸበይዮ።+ 
 6  ኦ ኣምላኸይ፡ ተስፋ ቐቢጸ ኣለኹ።*+ ካብ ምድሪ ዮርዳኖስ፡ ካብ ዝባን ሄርሞን፡ካብ ከረን ሚጻር*ዝዝክረካ ስለዚ እየ።+ 
 7  ብደሃይ መንጫዕጫዕታኻ፡መዓሙቝ ማያት ንመዓሙቝ ማያት ይጽውዖ። ኵሉ ብርቱዕ ማዕበላትካ ውሒጡኒ።+ 
 8  የሆዋ ብመዓልቲ ብተኣማንነት ፍቕሩ ይህበኒ፡ብለይቲ ኸኣ መዝሙሩ፡—ንኣምላኽ ህይወተይ ዝጽለ ጸሎት፡—ምሳይ ይኸውን።+ 
 9  ንኣምላኽ፡ ንኸውሐይ፡“ስለምንታይ ረሲዕካኒ፧+ ስለምንታይከ ብሰንኪ ጭቈና ጸላእየይ ጕህየ ዝመላለስ፧” ክብሎ እየ።+ 
10  ጸላእተይ ናብ ቅትለት ብዜብጽሕ ጽልኢ* የባጭዉለይ፣ምሉእ መዓልቲ፡ “ኣምላኽካ ኣበይ ኣሎ፧” እናበሉ የባጭዉለይ።+ 
11  ነፍሰየ፡* ስለምንታይ ኢኺ ተስፋ ቐቢጽኪ፧ ስለምንታይከ ኣብ ውሽጠይ ትርበሺ ኣለኺ፧ ዓብዪ መድሓንየይን ኣምላኸይን ብምዃኑ ኽውድሶ እየ እሞ፡ንኣምላኽ ተጸበይዮ።+
