50  የሆዋ ኣምላኽ ኣማልኽቲ*+ ተዛሪቡ፣ካብ ምብራቕ ጸሓይ ክሳዕ ምዕራባ*ንምድሪ ጸዊዕዋ። 
 2  ካብ ጽዮን፡ እታ ፍጽምና ጽባቐ፡+ ኣምላኽ ኣብሪሁ። 
 3  ኣምላኽና ይመጽእ፡ ስቕ ድማ ኣይብልን እዩ።+ ኣብ ቅድሚኡ ዚባላዕ ሓዊ ኣሎ፣+ኣብ ዙርያኡ ኸኣ ብርቱዕ ህቦብላ ይኸውን።+ 
 4  ንህዝቡ ምእንቲ ኺዳኒ፡+ንናይ ላዕሊ ሰማያትን ንምድርን ይጽውዖም፣+
 5  “ናብቶም ብመስዋእቲ ገይሮም ምሳይ ኪዳን ዚኣትዉእሙናተይ ተኣከቡ” ይብሎም።+ 
 6  ኣምላኽ ፈራዲ እዩ እሞ፡+ሰማያት ጽድቁ ይእውጁ። (ሴላ) 
 7  “ኣታ ህዝበይ፡ ስማዕ፡ ክዛረብ እየ፣ኣታ እስራኤል፡ ኣንጻርካ ኽምስክር እየ።+ ኣነ ኣምላኽ፡ ኣምላኽካ እየ።+ 
 8  ኣነ ዝገንሓካስ ብምኽንያት መስዋእትኻ፡ብምኽንያት እቲ ወትሩ ኣብ ቅድመይ ዘሎ ብምሉኡ ዚሓርር መስዋእትኻ ኣይኰነን።+ 
 9  ካብ ቤትካ ዝራብዕ፡ካብ ደምበኻ ኸኣ ድቤላታት ክወስድ ኣየድልየንን እዩ።+ 
10  ከመይሲ፡ ኵሎም እንስሳ ዱር፡ኣብ ሽሕ ኣኽራን ዘለዉ እንስሳታት እውን ናተይ እዮም።+ 
11  ንዅለን ኣዕዋፍ ኣኽራን እፈልጠን እየ፣+ቍጽሪ ዘይብሎም እንስሳታት መሮር ድማ ናተይ እዮም። 
12  ፍርያም ምድርን ኣብኣ ዘሎ ዅሉን ናተይ እዩ እሞ፡+እንተ ዝጠሚ፡ ኣይምነገርኩኻን። 
13  ስጋ ኣብዑርዶ እበልዕ እየ፧ ደም ድቤላታትዶኸ እሰቲ እየ፧+ 
14  ንኣምላኽ ምስጋና ሰውኣሉ፣+መብጽዓኻ ድማ ነቲ ልዑል ሃቦ።+ 
15  ብግዜ ጭንቂ ጸውዓኒ።+ ኣነ ኸናግፈካ እየ፡ ንስኻ እውን ከተኽብረኒ ኢኻ።”+ 
16  ግናኸ፡ ኣምላኽ ንእኩይ ከምዚ ይብሎ፦ “ስርዓታተይ እትጽብጽብ፡+ወይ ብዛዕባ ኺዳነይ እትዛረብሲ እንታይ መሰል ኣሎካ፧+ 
17  ንስኻስ ተግሳጸይ* ትጸልእ፡ንቓላተይ ድማ ዝባንካ ትህቦ ኢኻ።*+ 
18  ሰራቒ ምስ ረኣኻ፡ ትሰምሮ፣*+ምስ ዘመውቲ ኸኣ ትሓብር። 
19  ንኣፍካ ሕማቕ ንምስፍሕፋሕ ትጥቀመሉ፣ምትላል ድማ ምስ ልሳንካ ለጊቡ ኣሎ።+ 
20  ተቐሚጥካ ኣንጻር ሓውካ ትዛረብ፣+ጕድለት ወዲ ኣዴኻ ኸኣ ትቐልዕ።* 
21  እዚ ምስ ገበርካ፡ ኣነ ስቕ ኢለ፣ስለዚ፡ ከማኻ ዝኸውን መሲሉካ። ሕጂ ግና ክገንሓካ፡ምሳኻ ዘሎኒ ነገር ድማ ከቕርበልካ እየ።+ 
22  ዜናግፈኩም ዘይብልኩም ኣነ ኸይሰላልዓኩምሲ፡ኣቱም ንኣምላኽ እትርስዕዎ፡ በጃኹም ነዚ ሕሰቡሉ።+ 
23  እቲ ምስጋና ዚስውእ የኽብረኒ፣+ነቲ ውሱን መገዲ ዚስዕብ ከኣ፡ድሕነት ኣምላኽ ከርእዮ እየ።”+
