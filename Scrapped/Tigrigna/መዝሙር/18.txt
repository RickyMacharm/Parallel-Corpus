18  ኦ የሆዋ፡ ሓይለይ፡ እፈትወካ እየ።+ 
 2  የሆዋ ኸውሐይን ዕርደይን መናገፍየይን እዩ።+ ኣምላኸይ ዝምዕቈበሉ ኸውሐይ፡+ዋልታይን ቀርኒ* ድሕነተይን፡* እምባይ* እዩ።+ 
 3  ነቲ ኺውደስ ዚግብኦ የሆዋ ኽጽውዖ፡ካብ ጸላእተይ ድማ ክድሕን እየ።+ 
 4  ኣግማድ ሞት ከርዲኑኒ፣+ወሓይዝ ዘይጠቕሙ ሰባት ኣሸቢሩኒ።+ 
 5  ኣግማድ መቓብር* ከቢቡኒ፣መፈንጠራታት ሞት ኣጋጢሙኒ።+ 
 6  ብጭንቀይ ንየሆዋ ጸዊዐዮ፡ናብ ኣምላኸይ ከኣ ኣእውየ። ካብ መቕደሱ ድምጸይ ሰሚዑ፡+ኣብ ቅድሚኡ ዘቕረብክዎ ኣውያተይ ኣብ ኣእዛኑ በጺሑ።+ 
 7  ምድሪ ተናዊጻን ኣንቀጥቂጣን፣+መሰረታት ኣኽራን ኣንደቕዲቑ፡ስለ እተቘጥዐ ድማ ተናዊጹ።+ 
 8  ካብ ኣፍንጫኡ ትኪ ዓሪጉ፡ካብ ኣፉ ኸኣ ዚባላዕ ሓዊ ወጺኡ፣+ካብኡ ጓህሪ ተባሪዑ። 
 9  ኪወርድ ከሎ፡ ንሰማያት ኣድኒንዎ፡+ኣብ ትሕቲ ኣእጋሩ እውን ብርቱዕ ድነ ነይሩ።+ 
10  ኣብ ልዕሊ ኪሩቤል ተወጢሑ እናነፈረ መጺኡ።+ ኣብ ኣኽናፍ መንፈስ* ኰይኑ ኸኣ ተነቚቱ።+ 
11  ጸልማት ማያትን ከቢድ ደበናታትን+ከም መጽለሊ ኣብ ዙርያኡ ገይሩ ድማ፡ብጸልማት ተጐልቢቡ።+ 
12  ካብቲ ኣብ ቅድሚኡ ዘሎ ድምቀት፡በረድን ጓህርን ንደበናታት ጥሒሱ ወጺኡ። 
13  የሆዋ ድማ ኣብ ሰማያት ኣንጐድጒዱ፣+ብበረድን ብጓህርን፡እቲ ልዑል፡ ድምጹ ኣስሚዑ።+ 
14  ፍላጻታቱ ወርዊሩ ፋሕ ኣቢልዎም፣+በርቁ ደርብዩ ኸኣ ኣሸቢርዎም።+ 
15  ብምንፋስ ትንፋስ ኣፍንጫኻ፡ብመግናሕትኻ፡ ኦ የሆዋ፡ መሰረታት ምድሪ ተቐሊዑ፣ባይታ ርባ* ድማ ተራእዩ።+ 
16  ኢዱ ኻብ ላዕሊ ናብ ታሕቲ ዘርጊሑ፣ሒዙ ኸኣ ካብ ዓሚቝ ማያት ኣውጺኡኒ።+ 
17  ካብ ሓያል ጸላእየይ፡+ካብቶም ካባይ ዚሕይሉ ዚጸልኡኒ ኣናጊፉኒ።+ 
18  ብመዓልቲ ጥፍኣተይ ገጢሞምለይ፣+ግናኸ፡ የሆዋ ደገፍ ኰይኑኒ። 
19  ናብ ውሑስ ቦታ* ኣውጺኡኒ፣ብኣይ ባህ ስለ ዝበሎ፡ ኣናጊፉኒ።+ 
20  የሆዋ ኸም ጽድቀይ ይፈድየኒ፣+ከም ንጽህና ኢደይ ይኽሕሰኒ።+ 
21  ከመይሲ፡ መገድታት የሆዋ ሓልየ እየ፣ንኣምላኸይ ብምሕዳግ ድማ እከይ ኣይገበርኩን። 
22  ኵሉ ፍርድታቱ ኣብ ቅድመይ እዩ፣ንሕግታቱ ኸኣ ኣይነዓቕኩን። 
23  ኣብ ቅድሚኡ መንቅብ ዘይብለይ ክኸውን፡+ካብ ስሕተት እውን ክሕሎ እየ።+ 
24  የሆዋ ኸም ጽድቀይ፡+ከምቲ ኣብ ቅድሚኡ ዘሎ ንጽህና ኢደይ ይኽሓሰኒ።+ 
25  ምስ እሙን፡ እሙን ትኸውን፣+መንቅብ ምስ ዘይብሉ ሰብኣይ ከኣ፡ መንቅብ ዘይብልካ ትኸውን፣+
26  ምስ ንጹህ፡ ንጹህ ትኸውን፡+ምስ ቄናን ግና፡ ትጐርሕ።+ 
27  ንትሑታትሲ* ተድሕኖም፣+ንዕቡያት* ግና ተዋርዶም።+ 
28  ኦ የሆዋ፡ ኣታ ንጸልማተይ እተብርሆ ኣምላኸይ፡መብራህተይ እተብርሃለይሲ ንስኻ ኢኻ።+ 
29  ብሓገዝካ ንዘማቲ ጭፍራ ኸጥቅዕ እኽእል፣+ብሓይሊ ኣምላኽ መንደቕ ክሓኵር እኽእል።+ 
30  መገዲ እቲ ናይ ሓቂ ኣምላኽ ፍጽምቲ እያ፣+ቃል የሆዋ እተጻረየ እዩ።+ ንዅሎም እቶም ዚምዕቈብዎ ዋልታኦም እዩ።+ 
31  ብዘይካ የሆዋስ ኣምላኽ መን እዩ፧+ ብዘይካ ኣምላኽናኸ ኸውሒ መን እዩ፧+ 
32  እቲ ብብርታዐ ዚኸድነኒ፡ እቲ ናይ ሓቂ ኣምላኽ እዩ፣+ንመገደይ ከኣ ፍጹም ይገብሮ።+ 
33  ንኣእጋረይ ከም ናይ እራብ ይገብረን፣ኣብ በረኽቲ ድማ የቝመኒ።+ 
34  ንኣእዳወይ ንውግእ የሰልጥነን፡ቀላጽመይ ቀስቲ ነሓሲ ኺግትራ ይኽእላ። 
35  ዋልታ ድሕነትካ ትህበኒ፡+የማነይትኻ ትድግፈኒ፡*ትሕትናኻ ኸኣ ተዕብየኒ።+ 
36  መገዲ ስጕምትታተይ ተግፍሕ፣ኣእጋረይ* እውን ኣየንደልህጻን።+ 
37  ንጸላእተይ ስዒበ ኸርክቦም፡ክሳዕ ዚድምሰሱ ድማ ኣይክምለስን እየ። 
38  ምእንቲ ኸይትንስኡ፡ ክጭፍልቖም እየ፣+ኣብ ትሕቲ ኣእጋረይ ኪወድቁ እዮም። 
39  ንውግእ ብብርታዐ ተዕጥቐኒ፣ንጸላእተይ ከኣ ኣብ ትሕተይ ተውድቖም።+ 
40  ንጸላእተይ ካባይ ከም ዜንሳሕቡ ትገብር፣*ነቶም ዚጸልኡኒ ድማ መወዳእታ ኽገብረሎም* እየ።+ 
41  የእውዩ፡ ዜድሕኖም ግና የልቦን፣ናብ የሆዋ እውን ይምህለሉ፡ ንሱ ግና ኣይምልሰሎምን። 
42  ከምቲ ንፋስ ዚወስዶ ሓመድ ገይረ ኽደቝሶም እየ፣ከም ኣብ ጐደና ዘሎ ጭቃ ኽድርብዮም እየ። 
43  ካብ ነቐፌታ ህዝበይ ተናግፈኒ።+ ርእሲ ኣህዛብ ጌርካ ትሸመኒ፣+ዘይፈለጥክዎ ህዝቢ ኺግዝኣኒ እዩ።+ 
44  ሰሚዖም ጥራይ ኪእዘዙኒ፡ጓኖት ሸቘጥቈጥ እናበሉ ናብ ቅድመይ ኪመጹ እዮም።+ 
45  ጓኖት ኪጃጅዉ፡*ካብ ዕርድታቶም ራዕራዕ እናበሉ ኺመጹ እዮም። 
46  የሆዋ ህያው እዩ! እቲ ኸውሐይ ይወደስ!+ እቲ ኣምላኽ ድሕነተይ ልዕል ይበል።+ 
47  እቲ ናይ ሓቂ ኣምላኽ ሕነ ይፈድየለይ፣+ንህዝብታት ድማ ኣብ ትሕተይ የምበርክኾም፣
48  ንሱ ኻብ ቍጡዓት ጸላእተይ የናግፈኒ። ኣብ ልዕሊ እቶም ዜጥቅዑኒ ልዕል ተብለኒ፣+ካብ ሰብኣይ ዓመጻ ተድሕነኒ። 
49  ስለዚ፡ ኦ የሆዋ፡ ኣብ መንጎ ኣህዛብ ከሞግሰካ፡+ንስምካ እውን ውዳሰ ኽዝምር* እየ።+ 
50  ንንጉሱ ዓብዪ ግብርታት ድሕነት* ይገብር፣+ንዘለኣለም ንዳዊትን ንዘርኡን፡+ነቲ ቕቡኡ ብተኣማንነት የፍቅር።+
