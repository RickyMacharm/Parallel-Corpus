36  ኣበሳ ንእኩይ ኣብ ውሽጢ ልቡ ይዛረቦ፣ኣብ ቅድሚ ኣዒንቱ ፍርሃት ኣምላኽ የልቦን።+ 
 2  ስሕተቱ ኸም ዘይርከብን ከም ዘይጽላእን ገይሩስብኣዒንቱ ንርእሱ ይሽሕጣ።+ 
 3  ቃላት ኣፉ ጐዳእን መታለልን እዩ፣ሰናይ ንምግባር ከኣ ልቦና የብሉን። 
 4  ኣብ ዓራቱ እኳ ኽፍኣት ይሓስብ። ጽብቕቲ ኣብ ዘይኰነት መገዲ ይቐውም፣ንኽፉእ ኣይነጽጎን። 
 5  ኦ የሆዋ፡ ብተኣማንነት እተርእዮ ፍቕርኻ ኽሳብ ሰማያት፡+ተኣማንነትካ ድማ ክሳብ ደበናታት ይበጽሕ። 
 6  ጽድቅኻ ግርማ ኸም ዘለዎ ኣኽራን* እዩ፣+ፍርድታትካ ኸም ገፊሕ መዓሙቝ ማያት እዩ።+ ኦ የሆዋ፡ ንሰብን ንእንስሳን ተንብሮም።*+ 
 7  ኦ ኣምላኽ፡ ብተኣማንነት እተርእዮ ፍቕርኻ ኽንደይ ክቡር እዩ!+ ኣብ ጽላል ኣኽናፍካ፡ ደቂ ሰብ ይምዕቈቡ።+ 
 8  ብብዝሒ ልግሲ* ቤትካ ይረውዩ፣+ካብ ውሒዝ ደስታኻ እውን ተስትዮም።+ 
 9  ምንጪ ህይወት ምሳኻ እዩ፣+ብብርሃንካ ብርሃን ክንርኢ ኽኢልና።+ 
10  ነቶም ዚፈልጡኻ ብተኣማንነት ኣፍቅሮም፣+ነቶም ቅኑዕ ዝልቦም ከኣ ጽድቅኻ ኣርእዮም።+ 
11  እግሪ ዕቡይ ኪረግጸኒ፡ኢድ እኩያት ኪሰጕጐኒ ኣይትሕደግ። 
12  ገበርቲ ኽፉእ ኣብኣ ወዲቖም፣ተደፊኦም፡ ኪትንስኡ ድማ ኣይክእሉን እዮም።+
