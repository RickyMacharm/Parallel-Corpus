48  ኣብ ከተማ ኣምላኽና፡ ኣብ ቅዱስ ከረኑ፡የሆዋ ዓብይን ብዙሕ ውዳሰ ዚግብኦን እዩ። 
 2  ኣብ ርሑቕ ሰሜን ዘላ ኸረን ጽዮን፡ከተማ እቲ ዓብዪ ንጉስ፡+ብልዕልናኣ ጽብቕቲ፡ ሓጐስ ኵላ ምድሪ እያ።+ 
 3  ኣብ እተዓርደ ግምብታታ፡ኣምላኽ እምባ* ምዃኑ ኣፍሊጡ።+ 
 4  እንሆ፡ ነገስታትሲ ተኣኪቦም፣*ሓቢሮም ከኣ ገስጊሶም። 
 5  ምስ ረኣይዋ፡ ተደኒቖም። ሰምቢዶም፡ ተሸቢሮም ድማ ሃዲሞም። 
 6  ኣብኡ ራዕዲ፡ከም ናይ እትወልድ ሰበይቲ ዝበለ ቕልውላው ሒዝዎም። 
 7  ንስኻ ብንፋስ ምብራቕ ንመራኽብ ተርሲስ ትሰባብረን። 
 8  ነቲ ዝሰማዕናዮ፡ኣብ ከተማ የሆዋ ጐይታ ሰራዊት፡ ኣብ ከተማ ኣምላኽና ባዕልና ርኢናዮ። ኣምላኽ ንዘለኣለም ኬጽንዓ እዩ።+ (ሴላ) 
 9  ኦ ኣምላኽ፡ ብዛዕባ እቲ ኣብ ውሽጢ ቤተ መቕደስካብተኣማንነት እተርእዮ ፍቕርኻ ኣጸቢቕና ሓሲብና።+ 
10  ኦ ኣምላኽ፡ ውዳሰኻ ኸም ስምካኽሳብ ወሰናት ምድሪ ይበጽሕ።+ የማነይቲ ኢድካ ጽድቂ መሊኣ ኣላ።+ 
11  ስለ ፍርድታትካ፡ ከረን ጽዮን+ ትተሓጐስ፣ዓድታት* ይሁዳ እውን ይተሓጐሳ።+ 
12  ንጽዮን ዙርዋ፣ ንዅላ ዅለልዋ፣ግምብታታ ቝጸሩ።+ 
13  ልብኹም ናብቲ ዕርድታታ ኣቕንዑ።+ ንዚመጽእ ወለዶታት ብዛዕባኡ ኽትነግሩስ፡ንእተዓርደ ግምብታታ መርምርዎ። 
14  እዚ ኣምላኽ እዚ ንዘለኣለመ ኣለም ኣምላኽና እዩ።+ ንሱ ንሓዋሩ* ኺመርሓና እዩ።+
