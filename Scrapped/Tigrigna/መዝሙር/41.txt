41  ንትሑት ዚሓልየሉ ሕጉስ እዩ፣+የሆዋ ብመዓልቲ መዓት ኬናግፎ እዩ። 
 2  የሆዋ ኺሕልዎን ብህይወት ኬንብሮን እዩ። ኣብ ምድሪ ሕጉስ ኪኸውን እዩ።+ ናብ ፍቓድ* ጸላእቱ ኣይከተሕልፎን ኢኻ።+ 
 3  የሆዋ ኣብ ዓራት ሕማሙ ኺድግፎ እዩ፣+ምስ ሓመመ፡ ንስኻ ንዓራቱ ምሉእ ብምሉእ ትልውጣ። 
 4  ኣነስ፡ “ኦ የሆዋ፡ ሞገስ ኣርእየኒ።+ ኣብ ቅድሜኻ ሓጢአ እየ እሞ፡+ ኣሕውየኒ”* ኢለ እየ።+ 
 5  ጸላእተይ ግና ብዛዕባይ ክፉእ ይዛረቡ፣“መዓስ ኪመውት እዩ፧ መዓስከ ስሙ ኺጠፍእ እዩ፧” ይብሉ። 
 6  ሓዲኦም ኪርእየኒ እንተ መጺኡ፡ ልቡ ሓሶት ይዛረብ። ዚብሎ ጐዳኢ ነገር ይእክብ፣ወጺኡ ኸኣ የውርዮ። 
 7  ኵሎም እቶም ዚጸልኡኒ ንሓድሕዶም የሕሸዅሽኹ፡ክፉእ ነገር ይሓስቡለይ ኣለዉ፣
 8  “ሕማቕ ነገር ሒዝዎ ኣሎ፣ካብ ወደቐስ፡ መሊሱ ኣይኪትንስእን እዩ” ይብሉ ኣለዉ።+ 
 9  እቲ ምሳይ ሰላም ዘለዎ ኣነ ዝኣምኖ ሰብ፡+እቲ እንጌራይ ዚበልዕ ዝነበረ እኳ፡ ሸዀናኡ ኣባይ ኣልዒሉ።*+ 
10  ንስኻ ግና፡ ኦ የሆዋ፡ ክፈድዮምሲ፡ሞገስ ኣርእየንን ኣልዕለንን። 
11  ጸላእየይ ብዓወት እንተ ዘይጨዲሩለይ፡በዚ ንስኻ ብኣይ ባህ ከም ዝበለካ ኽፈልጥ እየ።+ 
12  ንዓይሲ ስለ ንጽህናይ ትድግፈኒ ኢኻ፣+ኣብ ቅድሜኻ ድማ ንዘለኣለም ከተንብረኒ ኢኻ።+ 
13  የሆዋ፡ ኣምላኽ እስራኤል፡ካብ ዘለኣለም ንዘለኣለም ይወደስ።+ ኣሜን፡ ኣሜን።
