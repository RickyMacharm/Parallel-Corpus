95  ንዑ፡ ንየሆዋ እልል ንበለሉ! ንኸውሒ ድሕነትና ጭድርታ ዓወት ንጨድረሉ።+ 
 2  ብምስጋና ናብ ቅድሚኡ* ንቕረብ፣+ንዘምረሉ፡ ጭድርታ ዓወት ከኣ ንጨድረሉ። 
 3  የሆዋስ ዓብዪ ኣምላኽ፡ኣብ ልዕሊ ዅሎም ኣማልኽቲ ድማ ዓብዪ ንጉስ እዩ።+ 
 4  መዓሙቝ ምድሪ ኣብ ኢዱ እዩ፣ኣራእስ ኣኽራን ከኣ ናቱ እዩ።+ 
 5  እቲ ንሱ ዝገበሮ ባሕሪ፡ ናቱ እዩ፣+ኣእዳዉ እውን ንንቑጽ ምድሪ ገበራኦ።+ 
 6  ንዑ፡ ነምልኮ፡ ንስገደሉ፣ኣብ ቅድሚ የሆዋ እቲ ገባሪና ንምበርከኽ።+ 
 7  ንሱስ ኣምላኽና እዩ፣ንሕና ድማ ህዝቢ መጓሰኡ፡ኣብ ትሕቲ ሓልዮቱ* ዘለና ኣባጊዕ ኢና።+ ሎሚ ድምጹ እንተ ሰሚዕኩም፡+
 8  ከም ኣብ መሪባ፡* ከምቲ ብመዓልቲ ማሳ* ኣብ በረኻ፡+ልብኹም ኣይተትርሩ።+ 
 9  ኣብቲ ግዜ እቲ፡ ኣቦታትኩም ፈቲኖምኒ፣+ግብርታተይ ርእዮም ክነሶም ኣሸጊሮምኒ።+ 
10  ን40 ዓመት ነቲ ወለዶ ፈንፊነዮስ፡“ወትሩ ብልቦም ዜላግሱ ህዝቢ እዮም፣ንመገድታተይ ኣይፈለጥዎን” ኢለ። 
11  ስለዚ፡ ብቝጥዓይ፡“ናብ ዕረፍተይ ኣይኪኣትዉን እዮም” ኢለ ምሒለ።+
