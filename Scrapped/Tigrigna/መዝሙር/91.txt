91  ኣብ ስቱር ቦታ እቲ ልዑል ዚቕመጥ፡+ኣብ ጽላል እቲ ዅሉ ዚኽእል ይሓድር።+ 
 2  ንየሆዋ፡ “መዕቈብየይን ዕርደይን+ዝውከሎ ኣምላኸይን ኢኻ” ኽብሎ እየ።+ 
 3  ንሱስ ካብ መጻወድያ ኣፈንጣሪ ዑፍ፡ካብ ዜጥፍእ ለበዳ ኼናግፈካ እዩ። 
 4  ብመንገብገቡ ኺጋርደካ፡ኣብ ትሕቲ ኣኽናፉ ኸኣ ዕቝባ ኽትረክብ ኢኻ።+ ተኣማንነቱ+ ኸም ዓብዪ ዋልታን+ ዕርድን እዩ። 
 5  ሽበራታት ለይቲ ዀነ፡+ብመዓልቲ ዚውርወር ፍላጻ ኣይክትፈርህን ኢኻ።+ 
 6  ብድነ ዚቃጾ ለበዳ ዀነ፡ብቐትሪ ዜጽንት ጥፍኣት ኣይክትፈርህን ኢኻ። 
 7  ኣብ ጐድንኻ ሽሕ፡ኣብ የማንካ እውን ዓሰርተ ሽሕ ኪወድቁ እዮም፣ናባኻ ግና ኣይኪቐርብን እዩ።+ 
 8  ብኣዒንትኻ ጥራይ ክትጥምቶ፡መቕጻዕቲ* እኩያት እውን ክትርኢ ኢኻ። 
 9  “የሆዋ መዕቈብየይ እዩ” ስለ ዝበልካ፡ነቲ ልዑል መንበሪኻ* ጌርካዮ ኢኻ፣+
10  ጥፍኣት ኣይኪረኽበካን እዩ፣+መዓት እውን ኣብ ድንኳንካ ኣይኪቐርብን እዩ። 
11  ብዅሉ መገድታትካ ኺሕልዉኻስ፡+ንመላእኽቱ+ ኺእዝዘልካ እዩ። 
12  እግርኻ ብእምኒ ምእንቲ ኸይትዕንቀፍ፡+ብኣእዳዎም ኪጾሩኻ እዮም።+ 
13  ኣብ ልዕሊ ዘይባጽሐ ኣንበሳን መንደላይ ተመንን ክትከይድ፡ሽደን ኣንበሳን ዓብዪ ተመንን ድማ ክትረግጽ ኢኻ።+ 
14  ኣምላኽ ከኣ ከምዚ ኢሉ፦ “ስለ ዚፈትወኒ፡* ከናግፎ እየ።+ ስመይ ስለ ዚፈልጥ፡* ከዕቍቦ እየ።+ 
15  ኪጽውዓኒ፡ ኣነ እውን ክምልሰሉ፡+ብግዜ ጭንቂ ምስኡ ክኸውን፡+ከናግፎን ከኽብሮን እየ። 
16  ነዊሕ ዕድመ ኸጽግቦ፡+ግብርታት ድሕነተይ* ከኣ ከርእዮ እየ።”+
