60  ኦ ኣምላኽ፡ ደርቢኻና፣ ንመከላኸሊና ፈንጢስካዮ።+ ተቘጢዕካና፣ ሕጂ ግና ተመሊስካ ተቐበለና። 
 2  ንምድሪ ኣንቀጥቂጥካያ፣ ጨዲድካያ። ትፈርስ ኣላ እሞ፡ ጭዳዳ ጸግን። 
 3  ንህዝብኻ ሽግር ኣርኢኻዮ። ሰንከልከል ዜብል ወይኒ ኣስቲኻና።+ 
 4  ሃዲሞም ንቐስቲ ኼስሕቱስ፡ንዚፈርሁኻ ምልክት ሃቦም።* (ሴላ) 
 5  ፍቑራትካ ምእንቲ ኺናገፉስ፡ብየማነይቲ ኢድካ ኣድሕነና፡ መልሰልና እውን።+ 
 6  ኣምላኽ ብቕድስናኡ* ተዛሪቡ፦ “ክፍሳህ፡ ንሴኬም ርስቲ ገይረ ኽህብ እየ፣+ንስንጭሮ* ሱኮት ከኣ ክልክዖ እየ።+ 
 7  ጊልዓድ ናተይ እዩ፣ ምናሴ እውን ናተይ እዩ፣+ኤፍሬም ቍራዕ* ርእሰይ እዩ፣ይሁዳ ዘንጊ ኣዛዝየይ እዩ።+ 
 8  ሞኣብ ዝሕጸበሉ ገበራ እዩ።+ ኣብ ልዕሊ ኤዶም ሳእነይ ክድርቢ እየ።+ ኣብ ልዕሊ ፍልስጥኤም ብዓወት ክጭድር እየ።”+ 
 9  ናብታ እተኸብበት* ከተማ መን ኬምጽኣኒ እዩ፧ ክሳብ ኤዶምከ መን ኪመርሓኒ እዩ፧+ 
10  ኣታ ደርቢኻና ዘለኻ ኣምላኽ፡ኣታ ምስ ሰራዊትና ዘይትወጽእ ዘለኻ ኣምላኽና፡ ንስኻ ደይኰንካን፧+ 
11  ካብ ሰብ ዚርከብ ድሕነት ከንቱ እዩ እሞ፡ብግዜ ጭንቅና ርድኣና።+ 
12  ብኣምላኽ ክንሕይል ኢና፣+ንሱ ድማ ንተጻረርትና ኺረግጾም እዩ።+
