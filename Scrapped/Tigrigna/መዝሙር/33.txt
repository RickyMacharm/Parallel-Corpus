33  ኣቱም ጻድቃን፡ ብየሆዋ እልል በሉ።+ ካብ ቅኑዓት ውዳሰ ይግብኦ እዩ። 
 2  ንየሆዋ ብመሰንቆ* ኣመስግንዎ፣ዓሰርተ ኣውታር ብዘለዎ በገና ውዳሰ ዘምሩሉ።* 
 3  ሓድሽ መዝሙር ዘምሩሉ፣+እልል እናበልኩም፡ ጽቡቕ ጌርኩም በገና ውቕዑሉ። 
 4  ቃል የሆዋስ ቅኑዕ እዩ፣+ኵሉ ተግባሩ እውን እሙን እዩ። 
 5  ንሱ ጽድቅን ፍትሕን ይፈቱ።+ ምድሪ በቲ የሆዋ ብተኣማንነት ዜርእዮ ፍቕሪ መሊኣ እያ።+ 
 6  ሰማያት ብቓል የሆዋ፡ኣባታቶም ዘለዉ ዅሎም* እውን ብመንፈስ* ኣፉ ተገይሮም።+ 
 7  ንማያት ባሕሪ ኸም ግድብ ይእክቦ፣+ንቡሕቡሕታ ማያት ኣብ ማዕከን የንብሮ። 
 8  ብዘላ ምድሪ ንየሆዋ ትፍርሃዮ።+ ነበርቲ እታ ፍርያም ምድሪ የኽብርዎ። 
 9  ንሱ ምስ ተዛረበስ ኰይኑ፣+ንሱ ምስ ኣዘዘ ድማ ቈይሙ።+ 
10  የሆዋ ንተንኰል* ኣህዛብ ኣፍሺልዎ፣+ንውጥናት* ህዝብታት ኣተዓናቒፍዎ።+ 
11  ውሳነታት* የሆዋ ግና ንዘለኣለም ይቐውም፣+ሓሳባት ልቡ እውን ንውሉድ ወለዶ እዩ። 
12  የሆዋ ዝኣምላኹ፡ርስቱ ገይሩ ድማ ዝሓረዮ ህዝቢ ሕጉስ እዩ።+ 
13  የሆዋ ኻብ ሰማይ ኣንቈልቊሉ ይምልከት፣ንዅሎም ደቂ ሰብ ይርእዮም።+ 
14  ካብ መንበሪኡ፡ንነበርቲ ምድሪ ይጥምቶም። 
15  እቲ ልቢ ዅላቶም ዚገብር ንሱ እዩ፣ኵሉ ግብሮም ከኣ ይምርምር።+ 
16  ብብዝሒ ሰራዊት ዚድሕን ንጉስ የልቦን፣+ጅግና ብዓብዪ ሓይሉ ኣይድሕንን እዩ።+ 
17  ፈረስ ናይ ሓሶት ተስፋ ድሕነት* እዩ፣+እቲ ዓብዪ ሓይሉ መምለጢ ኣይከውንን። 
18  እንሆ፡ ዓይኒ የሆዋ ንዚፈርህዎ፡ነቶም ብተኣማንነት ንዜርእዮ ፍቕሩ ዚጽበዩ ትሕልዎም፣+
19  ካብ ሞት ተናግፎም፡*ብግዜ ጥሜት ድማ ብህይወት ተንብሮም።+ 
20  ንሕና ንየሆዋ ኢና እንጽበዮ።* ረዳኢናን ዋልታናን ንሱ እዩ።+ 
21  ብቕዱስ ስሙ ንእመን ኢና እሞ፡ልብና ብእኡ ይሕጐስ።+ 
22  ኦ የሆዋ፡ ክንጽበየካ ኸለና፡+እቲ ብተኣማንነት እተርእዮ ፍቕርኻ ኣብ ልዕሌና ይኹን።+
