64  ኦ ኣምላኽ፡ ክልምን ከለኹ፡ ድምጸይ ስማዕ።+ ንህይወተይ ካብ ራዕዲ ጸላኢ ሓልዋ። 
 2  ካብ ምስጢራዊ ውዲት እኩያት፡+ካብ ጭፍራ ገበርቲ ኽፉእ ከውለኒ። 
 3  ልሳኖም ከም ሰይፊ ይስሕሉ፣ሕሱም ቃላቶም ከኣ ከም ፍላጻታት የዝግቡ፣
 4  ካብቲ መሕብኢኦም ድማ ንንጹህ ይውርውሩሉ፣ብዘይ ፍርሂ ብሃንደበት ይውርውሩሉ። 
 5  እኩይ ሃቐናኦም ኣጽኒዖም ይሕዙ፣*መጻወድያታቶም ከመይ ገይሮም ከም ዚሓብእዎ ይዛራረቡ። “መን ኪርእዮ እዩ፧” ይብሉ።+ 
 6  ክፉእ ዚገብሩሉ ሓድሽ መገድታት የናድዩ፣ብምስጢር ከኣ ዜዐሹ ስልቲ ይምህዙ።+ ኣብ ውሽጢ ልቢ ነፍሲ ወከፍ ዘሎ ሓሳብ ዘይምርመር እዩ። 
 7  ኣምላኽ ግና ኪውርውረሎም እዩ፣+ብሃንደበት ብፍላጻ ኪቘስሉ እዮም። 
 8  ልሳኖም ድማ ኬውድቖም እዩ፣+ዚርእዩ ዘበሉ ዅሎም ከኣ ርእሶም ኪንቕንቑ እዮም። 
 9  ሽዑ፡ ኵሎም ሰባት ኪፈርሁ፡ነቲ ኣምላኽ ዝገበሮ ድማ ኪነግሩ፡ብዛዕባ ግብርታቱ ኸኣ ልቦና ኼጥርዩ እዮም።+ 
10  ጻድቕ ብየሆዋ ኺሕጐስ፡ ኣብኡ እውን ኪምዕቈብ እዩ፣+ኵሎም ቅኑዕ ዝልቦም ድማ ኪፍስሁ* እዮም።
