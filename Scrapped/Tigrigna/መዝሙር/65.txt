65  ኦ ኣምላኽ፡ ኣብ ጽዮን ውዳሰ ይጽበየካ ኣሎ፣+መብጽዓታትና ኽንፍጽመልካ ኢና።+ 
 2  ኦ ሰማዕ ጸሎት፡ ኵሉ ዓይነት ሰብ* ናባኻ ኺመጽእ እዩ።+ 
 3  ኣበሳይ ዓብሊሉኒ፣+ንስኻ ግና ንጥሕሰትና ኸዲንካዮ።+ 
 4  እቲ ኣብ ኣጸዳትካ ኺነብርእትሓርዮን እተቕርቦን ሕጉስ እዩ።+ በቲ ኣብ ቤትካ፡ኣብታ ቕድስቲ ቤተ መቕደስካ+ እንረኽቦ ጽቡቕ ነገር ክንዓግብ ኢና።+ 
 5  ኦ ኣምላኽ ድሕነትና፡ብዜፍርህ ግብርታት ጽድቂ ኽትምልሰልና ኢኻ፣+ንዅሉ ወሰናት ምድርንነቶም ኣብ ርሑቕ ስግር ባሕሪ ዘለዉን እምንቶኦም ኢኻ።+ 
 6  ንኣኽራን ብሓይልኻ ኣጽኒዕካዮ፣*ብርታዐ ድማ ተኸዲንካ ኣለኻ።*+ 
 7  ንዚናወጽ ባሕርታት፡+ንዚጻፋዕ ማዕበላትን ንህውከት ኣህዛብን ተህድኦ።*+ 
 8  ኣብ ርሑቕ ቦታታት ዚነብሩ ብትእምርትታትካ ኺድነቑ እዮም፣+ነቶም ካብ ምብራቕ ጸሓይ ክሳብ ምዕራብ ጸሓይ ዘለዉ እልል ከተብሎም ኢኻ። 
 9  ንምድሪ ትከናኸና እሞ፡ብብዝሒ እተፍርን* ኣዝያ ሃብታምን ትገብራ።+ ካብ ኣምላኽ ዚውሕዝ ርባ ብማይ ዝመልአ እዩ፣ንምድሪ በዚ ኸምዚ ኣዳሊኻያ ኢኻ እሞ፡እኽሊ ተዳልወሎም።+ 
10  ንነግሕታታ ማይ ተጽግቦ፡ ንእተሓርሰ ሓመዳ* ትምድምዶ። ብዝናም ተለስልሳ፣ ንብቋልያኣ ትባርኾ።+ 
11  ንዓመት ብሕያውነትካ* ኣኽሊል ትደፍኣላ፣ኣሰርካ ብበረኸት ይጅርብብ።*+ 
12  ኣብ በረኻ ዘሎ መጓሰዪታት ይዕምር፣*+ኵድዅዶታት ድማ ሓጐስ ይለብስ።+ 
13  መጓሰዪታት ብመጓሰ ይኽደን፣ስንጭሮታት* ከኣ እኽሊ ይለብስ።+ ጭድርታ ዓወት ይጭድሩ፡ እወ፡ ይዝምሩ።+
