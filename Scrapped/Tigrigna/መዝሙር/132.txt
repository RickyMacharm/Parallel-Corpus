132  ኦ የሆዋ፡ ንዳዊትንንዅሉ መከራኡን ዘክር፣+
 2  እወ፡ ከመይ ንየሆዋ ኸም ዝመሓለ፡ነቲ ናይ ያእቆብ ሓያል ከመይ ከም እተመባጽዐ ዘክር፦+ 
 3  “ናብ ድንኳነይ፡ ናብ ቤተይ ኣይኣቱን እየ።+ ኣብ ዓራተይ፡ ኣብ መደቀስየይ በጥ ኣይብልን እየ። 
 4  ንኣዒንተይ ድቃስ፡ንኸበሮ ዓይነይ ሰለምታ ኣይህብን እየ። 
 5  ንየሆዋ ቦታ፡ነቲ ናይ ያእቆብ ሓያል ድማ ብሉጽ መንበሪ* ኽሳዕ ዝረኽበሉ፡ እዚ ኣይገብርን እየ።”+ 
 6  እንሆ፡ ብዛዕባኣ ኣብ ኤፍራታ ሰሚዕና፣+ኣብ መሮር ዱር ረኺብናያ።+ 
 7  ናብ መንበሪኡ* ንእቶ፣+ኣብ ድኳ እግሩ ንስገድ።+ 
 8  ኦ የሆዋ፡ ንስኻ ምስቲ ታቦት ብርታዐኻናብ መዕረፊኻ ኽትመጽእሲ ተንስእ።+ 
 9  ካህናትካ ጽድቂ ይልበሱ፣እሙናትካ ድማ እልል ይበሉ። 
10  ምእንቲ ጊልያኻ ዳዊት፡ንቕቡእካ ኣይትእበዮ።*+ 
11  የሆዋ ንዳዊት ምሒሉሉ እዩ፣ብርግጽ ድማ ቃሉ ኣይኪዓጽፍን እዩ። እወ፡ “ሓደ ኻብ ዘርእኻ፡*ኣብ ዝፋንካ ኸንብር እየ።+ 
12  ደቅኻ ኺዳነይንእቲ ዝምህሮም መዘኻኸሪታተይን እንተ ሓልዮም፡+ደቆም እውንኣብ ዝፋነይ ንዘለኣለም ኪቕመጡ እዮም” ኢልዎ እዩ።+ 
13  የሆዋስ ንጽዮን ሓርይዋ እዩ፣+መንበሪቱ ኽትከውን ብሂግዋ እዩ፦+ 
14  “እዚኣ ንዘለኣለም መዕረፊተይ እያ፣ባህገይ እዚ እዩ እሞ፡ ኣብዚኣ ኽነብር እየ።+ 
15  ብሽሻይ ኣብዚሐ ኽባርኻ እየ፣ንድኻታታ እንጌራ ኸጽግቦም እየ።+ 
16  ንኻህናታ ድሕነት ከልብሶም እየ፣+እሙናታ ኸኣ እልል ኪብሉ እዮም።+ 
17  ኣብኣ ብርታዐ* ዳዊት ከዕቢ እየ። ንቕቡአይ መብራህቲ ኣዳልየሉ ኣለኹ።+ 
18  ንጸላእቱ ሕፍረት ከልብሶም እየ፣ኣብ ርእሱ ዘሎ ዘውዲ ግና ኪምዕብል እዩ።”+
