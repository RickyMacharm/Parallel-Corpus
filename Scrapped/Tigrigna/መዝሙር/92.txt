92  ንየሆዋ ምምስጋን፡+ኦ ልዑል፡ ንስምካ ድማ ውዳሰ ምዝማር* ጽቡቕ እዩ፣
 2  ብንግሆ ነቲ ብተኣማንነት እተርእዮ ፍቕርኻ፡+ብለይቲ ኸኣ ንተኣማንነትካ ምንጋር፡
 3  ዓሰርተ ኣውታር ብዘለዎ በገናን ብዑድን፡ጥዑም ብዝደሃዩ መሰንቆ* ጌርካ ምምስጋን ጽቡቕ እዩ።+ 
 4  ኦ የሆዋ፡ ብግብርታትካስ ኣሐጒስካኒ ኢኻ፣ብተግባራት ኣእዳውካ እልል ክብል እየ። 
 5  ኦ የሆዋ፡ ግብርታትካ ኽንደይ ኰን ዓብዪ እዩ!+ ሓሳባትካ ኽንደይ ኰን ኣዝዩ ዓሚቝ እዩ!+ 
 6  ዘይሓስብ ሰብ ኪፈልጦ ኣይክእልን እዩ፣ዓሻ እውን ነዚ ኺርድኦ ኣይክእልን እዩ፦+ 
 7  እኩያት ከም ሳዕሪ ይስዕርሩ፡ኵሎም ገበርቲ ኽፉእ ድማ ይልምልሙ፣እዚ ግና ንዘለኣለም ምእንቲ ኺጠፍኡ እዩ።+ 
 8  ኦ የሆዋ፡ ንስኻ ግና ንዘለኣለም ልዕል ዝበልካ ኢኻ። 
 9  እወ፡ ኦ የሆዋ፡ ንጸላእትኻ ብዓወት ርኣዮም፣ጸላእትኻ ኸመይ ከም ዚጠፍኡ ርአ። ኵሎም ገበርቲ ኽፉእ ፋሕ ኪብሉ እዮም።+ 
10  ንስኻ ግና ንብርታዐይ* ከም ናይ ጐባይ ልዕል ከተብሎ ኢኻ፣ቈርበተይ ብሓድሽ ዘይቲ ኸርሕስ እየ።+ 
11  ኣዒንተይ ንጸላእተይ ብዓወት ኪርእያኦም እየን፣+ኣእዛነይ ድማ ብዛዕባ ውድቀት እቶም ዜጥቅዑኒ እኩያት ኪሰምዓ እየን። 
12  ጻድቕ ግና ከም ኦም ስየ ኺልምልም፡ከም ቄድሮስ ሊባኖስ ከኣ ኪዓቢ እዩ።+ 
13  ንሳቶም ኣብ ቤት የሆዋ እተተኽሉ እዮም፣ኣብ ኣጸዳት ኣምላኽና ድማ ይልምልሙ።+ 
14  ብግዜ እርጋን* እኳ ይለምዑ፡+ይብርትዑን* ይሕደሱን፣+
15  የሆዋ ቕኑዕ ምዃኑ ኸኣ ይነግሩ። ንሱ ኸውሐይ እዩ፣+ ኣብኡ እውን ዓመጻ የልቦን።
