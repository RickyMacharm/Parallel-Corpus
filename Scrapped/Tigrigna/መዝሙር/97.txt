97  የሆዋ ነጊሱ!+ ምድሪ ትተሓጐስ።+ እተን ብዙሓት ደሴታት ባህ ይበለን።+ 
 2  ደበናታትን ብርቱዕ ድነን ኣብ ዙርያኡ ኣሎ፣+ጽድቅን ፍትሕን መሰረት ዝፋኑ እየን።+ 
 3  ሓዊ ቐቅድሚኡ ይኸይድ፣+ንጸላእቱ ድማ ኣብ ዙርያኡ ይበልዖም።+ 
 4  በርቁ ንምድሪ የብርሃ፣ምድሪ ርእያቶ ራዕራዕ ትብል።+ 
 5  ኣኽራን ኣብ ቅድሚ የሆዋ፡ኣብ ቅድሚ ጐይታ ብዘላ ምድሪ ኸም ስምዒ ይመክኩ።+ 
 6  ሰማያት ጽድቁ ይነግሩ፣ኵሎም ህዝብታት ድማ ክብሩ ይርእዩ።+ 
 7  ኵሎም እቶም ንጽሩብ ምስሊ ዘበለ ዜገልግሉ፡+እቶም በቶም ከንቱ ኣማልኽቶም ዚምክሑ፡ ይሕፈሩ። ኵልኹም ኣማልኽቲ፡ ስገዱሉ።*+ 
 8  ኦ የሆዋ፡ ብምኽንያት ፍርድታትካ፡ጽዮን ሰሚዓ ባህ ይብላ፡+ዓድታት* ይሁዳ ድማ ይሕጐሳ።+ 
 9  ኦ የሆዋ፡ ንስኻስ ኣብ ልዕሊ ዅላ ምድሪ ልዑል ኢኻ፣ኣብ ልዕሊ ዅሎም ኣማልኽቲ ልዕል ዝበልካ ኢኻ።+ 
10  ኣቱም ንየሆዋ እተፍቅርዎ፡ ክፍኣት ጽልኡ።+ ንሱ ህይወት* እሙናቱ ይሕሉ፣+ካብ ኢድ እኩያት የናግፎም።+ 
11  ንጻድቃን ብርሃን በሪሁሎም፣+ነቶም ቅኑዕ ዝልቦም ከኣ ሓጐስ ኰይኑሎም። 
12  ኣቱም ጻድቃን፡ ብየሆዋ ተሓጐሱ፣ነቲ ቕዱስ ስሙ* እውን ኣመስግንዎ።
