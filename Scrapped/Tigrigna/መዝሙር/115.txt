115  ንዓና ኣይኰነን፡ ኦ የሆዋ፡ ንዓና ኣይኰነን፣ግናኸ፡ ስለ ብተኣማንነት እተርእዮ ፍቕርኻን ተኣማንነትካን ኢልካ፡+ንስምካ ኽብሪ ሃቦ።+ 
 2  ስለምንታይ ኣህዛብ፡“ኣበይ ኣሎ ኣምላኾም፧” ዚብሉ፧+ 
 3  ኣምላኽናስ ኣብ ሰማያት እዩ፣ባህ ዝበሎ ድማ ይገብር። 
 4  ጣኦታቶም ኢድ ሰብ ዝገበሮምብሩርን ወርቅን እዮም።+ 
 5  ኣፍ ኣለዎም፡ ግናኸ ኣይዛረቡን፣+ኣዒንቲ ኣለዎም፡ ግናኸ ኣይርእዩን፣
 6  ኣእዛን ኣለዎም፡ ግናኸ ኣይሰምዑን፣ኣፍንጫ ኣለዎም፡ ግናኸ ኣየጫንዉን፣
 7  ኣእዳው ኣለዎም፡ ግናኸ ኣይድህስሱን፣ኣእጋር ኣለዎም፡ ግናኸ ኣይከዱን፣+ብጐረሮኦም ድማ ገለ እኳ ኣየድህዩን።+ 
 8  እቶም ዚገብርዎም፡ ከማታቶም ኪዀኑ እዮም፣+ኵሎም እቶም ብኣታቶም ዚእመኑ* እውን ከምኡ ኪዀኑ እዮም።+ 
 9  ኦ እስራኤል፡ ብየሆዋ ተኣመን፣*+—ንሱ ረድኤቶምን ዋልታኦምን እዩ።+ 
10  ኣቱም ቤት ኣሮን፡+ ብየሆዋ ተኣመኑ፣*—ንሱ ረድኤቶምን ዋልታኦምን እዩ። 
11  ኣቱም ንየሆዋ እትፈርህዎ፡ ብየሆዋ ተኣመኑ፣*+—ንሱ ረድኤቶምን ዋልታኦምን እዩ።+ 
12  የሆዋ ይዝክረና እዩ፣ ኪባርኸና እውን እዩ፣ንቤት እስራኤል ኪባርኻ እዩ፣+ንቤት ኣሮን ኪባርኻ እዩ፣
13  ነቶም ንየሆዋ ዚፈርሁንኣሽቱን ዓበይትን ኪባርኾም እዩ። 
14  የሆዋ ንዓኻትኩምን ንደቅኹምንኪውስኸልኩም እዩ።+ 
15  እቲ ገባር ሰማይን ምድርን ዝዀነ+የሆዋ ይባርኽኩም።+ 
16  ሰማያትሲ ናይ የሆዋ እዮም፣+ምድሪ ግና ንደቂ ሰብ ሃቦም።+ 
17  ምዉታት ንያህ ኣይውድስዎን እዮም፣+ናብ ስቕታ ሞት* ዝወረዱ እውን ከምኡ።+ 
18  ንሕና ግና ካብ ሕጂ ንዘለኣለምንያህ ክንውድሶ ኢና። ንያህ ወድስዎ!*
