77  ብድምጸይ ናብ ኣምላኽ ከእዊ እየ፣ናብ ኣምላኽ ከእዊ፡ ንሱ እውን ኪሰምዓኒ እዩ።+ 
 2  ብመዓልቲ ጭንቀይ ንየሆዋ ደልየዮ።+ ብለይቲ ኣእዳወይ ብዘይምቍራጽ* ናብኡ ተዘርጊሐን። ክጸናናዕ ኣይከኣልኩን።* 
 3  ንኣምላኽ ክዝክሮ ኸለኹ፡ እቝዝም፣+ተረቢሸ፡ ብርታዐይ እውን ጠሊሙኒ።*+ (ሴላ) 
 4  ንኸበሮ ዓይነይ ክፉታት ትገብረን። ተናዊጸ፡ ክዛረብ ከኣ ኣይከኣልኩን። 
 5  ሓሳባተይ ናብ ናይ ቀደም መዓልትታት፡+ናብ ናይ ጥንቲ ዓመታት ተመሊሱ። 
 6  ብለይቲ መዝሙረይ* እዝክር፣+ብልበይ ድማ ኣጸቢቐ እሓስብ፣+ብትግሃት ከኣ እምርምር።* 
 7  የሆዋዶ ንዘለኣለም ይድርብየና እዩ፧+ መሊሱኸ ሞገሱዶ ኸቶ ኣየርእን እዩ፧+ 
 8  እቲ ብተኣማንነት ዜርእዮ ፍቕሩ ንዘለኣለምዶ ኣቋሪጹ እዩ፧ እቲ ዜተስፍዎ ተስፋኸ ንውሉድ ወለዶዶ ኸንቱ ዀይኑ ኺተርፍ እዩ፧ 
 9  ኣምላኽዶ ሞገሱ ምርኣይ ረሲዑ እዩ፧+ ወይስ ቍጥዓኡዶ ንምሕረቱ ኣቋሪጽዎ እዩ፧ (ሴላ) 
10  “ጭንቂ ዚዀነኒ* እዚ እዩ፣+እቲ ልዑል ንዓይ ዘለዎ ርእይቶ* ቐዪሩ እዩ” ኽብልዶ ኽነብር እየ፧ 
11  ግብርታት ያህ ክዝክር እየ፣ናይ ቀደም ድንቂ ተግባራትካ ኽዝክር እየ። 
12  ንዅሉ ንጥፈታትካ ድማ ከስተንትነሉ፡ንግብርኻ እውን ኣጸቢቐ ኽሓስበሉ እየ።+ 
13  ኦ ኣምላኽ፡ መገድታትካ ቕዱስ እዩ። ኦ ኣምላኽ፡ ከማኻ ዝበለ ዓብዪ ኣምላኽከ መን እዩ፧+ 
14  ንስኻ ድንቂ ነገራት እትገብር ናይ ሓቂ ኣምላኽ ኢኻ።+ ብርታዐኻ ንህዝብታት ኣፍሊጥካዮም።+ 
15  ብሓይልኻ* ንህዝብኻ፡ንደቂ ያእቆብን ዮሴፍን ኣናጊፍካዮም።*+ (ሴላ) 
16  ኦ ኣምላኽ፡ ማያት ርእዩካ፣ማያት ርእዩካስ፡ ተረቢሹ።+ መዓሙቝ ማያት ከኣ ተናዊጹ። 
17  ደበናታት ብርቱዕ ማያት ኣፍሲሱ። እተደባነወ ሰማያት ኣንጐድጒዱ፣ፍላጻታትካ ድማ ኣብዝን ኣብትን ተወርዊሩ።+ 
18  ድምጺ ነጐዳኻ+ ኸም መንኰራዅር ሰረገላ እዩ ነይሩ፣በርቅታት ንዓለም* ኣብሪህዋ፣+ምድሪ ኸኣ ራዕራዕ ኢላን ኣንቀጥቂጣን።+ 
19  ጐደናኻ ኣብ ባሕሪ፡+መገድኻ ኣብ ብዙሕ ማያት እዩ ነይሩ፣ኣሰርካ ግና ኣይተፈልጠን። 
20  ንህዝብኻ ኸም መጓሰ+ብሙሴን ብኣሮንን* መሪሕካዮም።+
