25  ኦ የሆዋ፡ ናባኻ እየ ዘብል።* 
 2  ኦ ኣምላኸይ፡ ብኣኻ እእመን* እየ፣+ኣይተሕፍረኒ።+ ጸላእተይ ብኣይ ኣይተሓጐሱ።+ 
 3  ብኣኻ ተስፋ ዚገብሩስ ብርግጽ ኣይሓፍሩን እዮም፣+እቶም ብዘይ ምኽንያት ዚጠልሙ ግና ኪሓፍሩ እዮም።+ 
 4  ኦ የሆዋ፡ ጐደናታትካ ኣፍልጠኒ፣+መገድታትካ ምሃረኒ።+ 
 5  ንስኻ ኣምላኽ ድሕነተይ ኢኻ እሞ፡ብሓቅኻ ኣመላልሰንን ምሃረንን።+ ו  [ዋው] ምሉእ መዓልቲ ብኣኻ ተስፋ እገብር ኣለኹ። 
 6  ኦ የሆዋ፡ ነተን ወትሩ እተርእየን*+ምሕረትካን ብተኣማንነት እትገብራ ፍቕርኻን ዘክረን።+ 
 7  ሓጢኣት ንእስነተይን ኣበሳይን ኣይትዘክር። ኦ የሆዋ፡ ስለ ሕያውነትካ* ኢልካ፡+በቲ ብተኣማንነት እተርእዮ ፍቕርኻ ዘክረኒ።+ 
 8  የሆዋ ሕያዋይን* ቅኑዕን እዩ።+ ስለዚ እዩ ንሓጥኣን ዚነብሩሉ መገዲ ዚምህሮም።+ 
 9  ንዓቃላት* ብቕኑዕ* ኪመርሖም፡+ንዓቃላት ከኣ መገዱ ኺምህሮም እዩ።+ 
10  ነቶም ኪዳኑን+ መዘኻኸሪታቱን+ ዚሕልዉስ፡ኵለን መገድታት የሆዋ ብተኣማንነት እትርአ ፍቕርን ተኣማንነትን እየን። 
11  ኦ የሆዋ፡ ስሕተተይ ዓብዪ እኳ እንተ ዀነ፡ስለ ስምካ ኢልካ ይቕረ በለለይ።+ 
12  ንየሆዋ ዚፈርሆ ሰብ መን እዩ፧+ ንዕኡ እታ ዚሓርያ መገዲ ኺምህሮ እዩ።+ 
13  ንሱ* ጽቡቕ ይረክብ፣+ዘርኡ እውን ንምድሪ ይርስተያ።+ 
14  የሆዋ ምስቶም ዚፈርህዎ ናይ ቀረባ ዕርክነት ኣለዎ፣+ንሱ ድማ ኪዳኑ የፍልጦም።+ 
15  ንኣእጋረይ ካብ መርበብ ኬውጽአን እዩ እሞ፡+ኣዒንተይ ወትሩ ናብ የሆዋ እየን።+ 
16  ኣነ በይነይን ረዳኢ ኣልቦን እየ እሞ፡ገጽካ ናባይ ምለስ፡ ሞገስካ ኸኣ ኣርእየኒ። 
17  ጭንቂ ልበይ በዚሑ ኣሎ፣+ካብ ጸበባይ ኣውጽኣኒ። 
18  ጸበባይን ሽግረይን ርአ፣+ኵሉ ሓጢኣተይ ከኣ ሕደገለይ።+ 
19  ጸላእተይ ክንደይ ከም ዝበዝሑ፡ጽልኦም ድማ ክሳዕ ክንደይ ዓማጺ ምዃኑ ርአ። 
20  ንህይወተይ* ሓልዋ፡ ኣድሕነኒ እውን።+ ኣባኻ እምዕቈብ ኣለኹ እሞ፡ ኣይተሕፍረኒ። 
21  ተስፋይ ኣባኻ እዩ እሞ፡+ንጽህናን ቅንዕናን ይሓልዋኒ።+ 
22  ኦ ኣምላኽ፡ ንእስራኤል ካብ ኵሉ ጭንቁ ኣናግፎ።*
