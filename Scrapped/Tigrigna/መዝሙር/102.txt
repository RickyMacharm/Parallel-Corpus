102  ኦ የሆዋ፡ ጸሎተይ ስማዕ፣+ኣውያተይ ከኣ ኣባኻ ይብጻሕ።+ 
 2  ብግዜ ጭንቀይ ገጽካ ኣይትሕብኣለይ።+ እዝንኻ ኣድንነለይ፣*ክጽውዓካ ኸለኹ፡ ቀልጢፍካ መልሰለይ።+ 
 3  መዓልትታተይሲ ኸም ትኪ ይበንና ኣለዋ፣ኣዕጽምተይ ድማ ከም መጋርያ ሓሪሩ።+ 
 4  ምግበይ ምብላዕ ረሲዐ እየ እሞ፡ልበይ ከም ሳዕሪ ተወቒዑን ጸምልዩን።+ 
 5  ዓው ኢለ ኻብ ምግዓረይ እተላዕለ፡+ኣዕጽምተይ ምስ ስጋይ ተላጊቡ።+ 
 6  ሓሓት በረኻ መሲለ፣ከም ንእሽቶ ጕንጓ ኣብ ዑናታት ኰይነ። 
 7  ሰለም ከየበልኩ በጥ እብል፣*ከምታ ኣብ ናሕሲ በይና ዘላ ዑፍ ኰይነ።+ 
 8  ጸላእተይ ምሉእ መዓልቲ የባጭዉለይ።+ እቶም ዜላግጹለይ ብስመይ ይረግሙ። 
 9  ንሓምዅሽትስ ከም እንጌራ እበልዖ ኣለኹ፣+መስተይ እውን ምስ ንብዓት እተሓወሰ እዩ።+ 
10  ብምኽንያት ኵራኻን ቍጥዓኻንሲ፡ኣልዒልካ ደርቢኻኒ። 
11  መዓልትታተይ ከም ዚሃስስ* ጽላሎት እየን፣+ኣነ ድማ ከም ሳዕሪ እጽምሉ ኣለኹ።+ 
12  ኦ የሆዋ፡ ንስኻ ግና ንዘለኣለም ትነብር፣+ዝናኻ* ኸኣ ንውሉድ ወለዶ ይነብር።+ 
13  ንዓኣ ሞገስካ እተርእየሉ ግዜ፡+እቲ ምዱብ ግዜ በጺሑ እዩ እሞ፡+ብርግጽ ክትትንስእን ንጽዮን ክትምሕራን ኢኻ።+ 
14  ከመይሲ፡ ገላዉኻ ብኣእማና ባህ ይብሎም፡+ንሓመዳ እውን ይፈትውዎ እዮም።+ 
15  ኣህዛብ ንስም የሆዋ፡ኵሎም ነገስታት ምድሪ ድማ ንኽብርኻ ኺፈርህዎ እዮም።+ 
16  የሆዋ ንጽዮን ዳግም ኪሃንጻ እዩ፣+ብኽብሩ ኺግለጽ እዩ።+ 
17  ንጸሎት ነዳያት ኬቕልበሉ እዩ፣+ንጸሎቶም ኣይኪንዕቆን እዩ።+ 
18  እቲ ገና ዚውለድ* ህዝቢ ንያህ ምእንቲ ኺውድሶ፡እዚ ነቲ ዚመጽእ ወለዶ እዩ ተጻሒፉ።+ 
19  ካብቲ ቕዱስ ላዕሉ ኣንቈልቊሉ ይጥምት፣+የሆዋ ኻብ ሰማያት ናብ ምድሪ ይርኢ፣
20  በዚ ኸምዚ፡ እህህታ እሱር ይሰምዕ፣+ነቶም ንሞት እተፈርዶም ይፈትሖም።+ 
21  ስም የሆዋ ኣብ ጽዮን፡ውዳሰኡ ድማ ኣብ የሩሳሌም ምእንቲ ኺንገር ከምኡ ይገብር።+ 
22  ነዚ ኸኣ ህዝብታትን መንግስትታትንንየሆዋ ንምግልጋል ምስ ተኣከቡ እዩ ዚገብሮ።+ 
23  ንሓይለይ ቅድሚ ግዜኡ ኣድኪምዎ፣ንመዓልትታተይ ኣሕጺርወን። 
24  ኣነ ድማ ከምዚ ኢለ፦ “ኦ ኣምላኸይ፡ኣታ ዓመታቱ ንውሉድ ወለዶ ዝዀንካ፡+ኣብ ፍርቂ ህይወተይ ኣይተጥፍኣኒ። 
25  ጥንቲ፡ መሰረታት ምድሪ ኣንቢርካ፣ሰማያት ድማ ግብሪ ኣእዳውካ እዮም።+ 
26  ንሳቶም ኪጠፍኡ እዮም፡ ንስኻ ግና ክትነብር ኢኻ፣ኵላቶም ከም ክዳን ኪበልዩ እዮም። ከም ልብሲ ኽትልውጦም ኢኻ፣ ኪሓልፉ እውን እዮም። 
27  ንስኻ ግና ከም ቀደምካ ኢኻ፣ ዓመታትካ እውን ከቶ ኣይውዳእን እዩ።+ 
28  ደቂ ገላዉኻ ብደሓን ኪነብሩ፡ዘርኦም ከኣ ኣብ ቅድሜኻ ኺጸንዕ እዩ።”+
