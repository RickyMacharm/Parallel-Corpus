16  ኦ ኣምላኽ፡ ኣባኻ ተማዕቊበ ኣለኹ እሞ፡ ኣዕቍበኒ።+ 
 2  ንየሆዋ ኸምዚ ኢለዮ፦ “ንስኻ የሆዋ፡ ምንጪ ሰናየይ ኢኻ። 
 3  ኣብ ምድሪ ዘለዉ ቕዱሳት፡ማለት እቶም ግሩማት ከኣ፡ ዓብዪ ደስታ የምጽኡለይ።”+ 
 4  እቶም ንኻልኦት ኣማልኽቲ ዚስዕቡ፡ ጓሂኦም የብዝሑ።+ ናይ ደም መስዋእቲ መስተኦም ከቶ ኣይከፍስስን እየ፣ከናፍረይ እውን ስማቶም ኣይኪጠቕሳን እየን።+ 
 5  የሆዋ ግደይን ብጽሒተይን+ ጽዋአይን እዩ።+ ንስኻ ንርስተይ ትሕልዎ። 
 6  ባህ ዜብል ቦታታት ተለኪዑለይ። እወ፡ ብርስተይ ዕጉብ እየ።+ 
 7  ነቲ ዝመኸረኒ የሆዋ ኽውድሶ እየ።+ ብለይቲ እኳ ውሽጣዊ ሓሳባተይ* ይእርመኒ።+ 
 8  ንየሆዋ ወትሩ ኣብ ቅድመይ እገብሮ እየ።+ ብየማነይ ስለ ዝዀነ፡ ከቶ ኣይናወጽን* እየ።+ 
 9  ስለዚ፡ ልበይ ይሕጐስ፡ ኵለንትናይ* እውን ባህ ይብሎ። ኣነ ኸኣ ብደሓን እነብር።* 
10  ንዓይ* ኣብ መቓብር* ኣይትሓድገንን ኢኻ።+ እሙንካ ጕድጓድ ኪርኢ* እውን ኣይትፈቅድን ኢኻ።+ 
11  መገዲ ህይወት ተፍልጠኒ።+ ኣብ ቅድሜኻ* ብዙሕ ሓጐስ ኣሎ፣+ኣብ የማንካ ድማ ንዘለኣለም ደስታ ኣሎ።
