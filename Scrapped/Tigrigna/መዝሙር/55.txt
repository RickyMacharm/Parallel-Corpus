55  ኦ ኣምላኽ፡ ንጸሎተይ ጽን በል፣+ነቲ ምሕረት ንምርካብ ዘቕርቦ ልማኖይ ድማ ዕሽሽ ኣይትበሎ።*+ 
 2  ኣቕልበለይን መልሰለይን።+ ብሻቕሎተይ ዕረፍቲ ስኢነ፡+ተረቢጸ ኣለኹ፣
 3  እዚ ኸኣ ብሰንኪ እቲ ጸላእየይ ዚብሎ ዘሎ፡ብሰንኪ እቲ ኻብቲ እኩይ ዚወርደኒ ዘሎ ጸቕጢ እዩ። ንሳቶምሲ ሽግር ኣብ ልዕለይ ኰሚሮምለይ ኣለዉ፣ብቝጥዓ ድማ ይጸልኡኒ ኣለዉ።+ 
 4  ልበይ ኣብ ውሽጠይ ትጕሂ ኣላ፣+ብሽበራ ሞት ከኣ ተዋሒጠ ኣለኹ።+ 
 5  ፍርህን ራዕድን መጺኡኒ፡ምንቅጥቃጥ ድማ ሒዙኒ ኣሎ። 
 6  “ኣየ፡ ከም ርግቢ ኣኽናፍ እንተ ዚህልወኒ! ነፊረ ብደሓን ምነበርኩ ነይረ። 
 7  እንሆ፡ ኣርሒቐ ምሃደምኩ ነይረ።+ ኣብ በረኻ እውን ምሓደርኩ ነይረ።+ (ሴላ) 
 8  ካብ ብርቱዕ ንፋስ፡ ካብ ህቦብላናብ መዕቈቢ ምቐልጠፍኩ ነይረ” እብል። 
 9  ኦ የሆዋ፡ ኣብ ከተማ፡ ዓመጻን ግጭትን ርእየ እየ እሞ፡ኣዐውኖም፡ ውጥናቶም ከኣ ኣፍሽል።*+ 
10  መዓልትን ለይትን ኣብ መካበብያኣ ይዞሩ፣ኣብ ውሽጣ ሕሰምን ሽግርን ኣሎ።+ 
11  ኣብ ማእከላ ዕንወት ኣሎ፣ጭቈናን ምትላልን ካብ ኣደባባያ ኣይርሕቕን።+ 
12  እቲ ዜባጭወለይሲ ጸላኢ ኣይኰነን፣+እንተ ዚኸውንሲ ምተዓገስኩ። እቲ ዝተንስኣኒ ኸኣ፡ እቲ ዚጸልኣኒ ኣይኰነን፣እንተ ዚኸውንሲ ኻብኡ ምተሓባእኩ። 
13  ግናኸ፡ ንስኻ ኸማይ ዝዀንካ ሰብ፡*+ኣጸቢቐ ዝፈልጠካ ብጻየይ ኢኻ።+ 
14  ብሓባር ጽቡቕ ዕርክነት ነስተማቕር ኔርና፣ምስ ብዙሓት ድማ ናብ ቤት ኣምላኽ ንኸይድ ኔርና። 
15  እከይ ኣብ መንጎኦምን ኣብ ውሽጦምን ኣሎ እሞ፡ጥፍኣት ይውረዶም!+ ብህይወቶም ከለዉ እውን ናብ መቓብር* ይውረዱ፣
16  ኣነ ግና ንኣምላኽ ክጽውዖ እየ፣የሆዋ ኸኣ ኬድሕነኒ እዩ።+ 
17  ምሸትን ንግሆን ቀትርን፡ እርበሽን እግዕርን* እየ፣+ንሱ ድማ ድምጸይ ይሰምዕ እዩ።+ 
18  ብዙሓት መጺኦምኒ እዮም እሞ፡ኬናግፈንን* ካብቶም ዚብኣሱኒ ሰላም ኪህበንን* እዩ።+ 
19  እቲ ኻብ ቀደም ኣብ ዝፋን ዚቕመጥ ኣምላኽ+ኪሰምዖምን ኪምልሰሎምን እዩ።+ (ሴላ) እቶም ንኣምላኽ ዘይፈርህዎ፡ምልዋጥ ኪኣብዩ እዮም።+ 
20  ንሱ* ነቶም ምስኡ ሰላም ዘለዎም ኣጥቂዕዎም፣+ንኺዳኑ ድማ ጥሒስዎ።+ 
21  ቃላቱ ኻብ ጠስሚ ይለዝብ፣+ኣብ ልቡ ግና ግጭት ኣሎ። ቃላቱ ኻብ ዘይቲ ይልእም፣ግናኸ፡ እተመልሐ ኣስያፍ እዩ።+ 
22  ጾርካ ናብ የሆዋ ደርቢ፣+ንሱ ድማ ኪድግፈካ እዩ።+ ንጻድቕ ኪወድቕ* ከቶ ኣይሓድጎን እዩ።+ 
23  ኦ ኣምላኽ፡ ንስኻ ግና ናብ ዝዓመቘ ጕድጓድ ከተውርዶም ኢኻ።+ እቶም ዕዳ ደም ዘለዎምን መታለልትን ሰባት፡ ፍርቂ ዕድሚኦም ኣይኪነብሩን እዮም።+ ኣነ ግና ብኣኻ እእመን* እየ።
