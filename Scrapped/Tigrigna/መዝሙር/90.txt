90  ኦ የሆዋ፡ ንውሉድ ወለዶ መንበሪና*+ ዄንካ ኢኻ። 
 2  ኣኽራን ከይተወልደ፡ምድርን ፍርያም ምድርን እውን ከይገበርካ፡*+ካብ ዘለኣለም ንዘለኣለም ንስኻ ኣምላኽ ኢኻ።+ 
 3  ንመዋቲ ሰብ ናብ ሓመድ ትመልሶ፣“ኣቱም ደቂ ሰብ፡ ተመለሱ” ኸኣ ትብል።+ 
 4  ሽሕ ዓመትሲ ኣብ ቅድሚ ኣዒንትኻ ኸምታ ዝሓለፈት ትማሊ፡+ከም ሓለዋ ለይቲ እያ። 
 5  ትዅስትሮም፡+ ከም ድቃስ ይዀኑ፣ንግሆ ኸኣ ከምቲ ዚበቍል ሳዕሪ እዮም።+ 
 6  ንግሆ ይዕምብብን ይልምልምን፣ንምሸቱ ግና ይጽምሉን ይነቅጽን።+ 
 7  ብቝጥዓኻስ ተወዲእና፣+ብነድርኻ እውን ተሸቢርና። 
 8  ስሕተትና ኣብ ቅድሜኻ ጌርካዮ፣*+ምስጢራትና ብብርሃን ገጽካ ተቓሊዑ።+ 
 9  ብነድርኻ መዓልትታትና ይጽንቀቓ፣*ዓመታትና ድማ ከም ሕሽዅታ* ይውድኣ። 
10  ዕድመና 70 ዓመት፡ኣዝዩ ብርቱዕ እንተ ተረኽበ* ኸኣ 80 እዩ።+ ግናኸ፡ ሽግርን ጓህን ዝመልኦ እዩ፣ቀልጢፉ ይሓልፍ፡ በሪርና ድማ ንኸይድ።+ 
11  ሓይሊ ቝጥዓኻ ኺፈልጥ ዚኽእል መን ኣሎ፧ ነድርኻ ኸምቲ ንዓኻ ዚግባእ ፍርሃት ዓብዪ እዩ።+ 
12  ጥበበኛ ልቢ ምእንቲ ኸነጥርስ፡መዓልትታትና ኸመይ ከም እንቘጽር ምሃረና።+ 
13  ኦ የሆዋ፡ ተመለስ!+ እዝስ ክሳዕ መዓስ ኪቕጽል እዩ፧+ ንገላዉኻ ደንግጸሎም።+ 
14  ኵለን መዓልትታትና እልል ክንብልን ክንሕጐስንሲ፡+ንግሆ በቲ ብተኣማንነት እተርእዮ ፍቕርኻ ኣጽግበና።+ 
15  ብመጠን እተን ዘጽበብካልና መዓልትታት፡+ከም ብዝሒ እተን መዓት ዝረኣናለን ዓመታት ኣሐጕሰና።+ 
16  ገላዉኻ፡ ተግባርካ ይርኣዩ፣ደቆም ድማ፡ ግርማኻ ይርኣዩ።+ 
17  ሞገስ የሆዋ ኣምላኽና ኣብ ልዕሌና ይኹን፣ተግባር ኣእዳውና ኣስልጠልና።* እወ፡ ተግባር ኣእዳውና ኣስልጠልና።*+
