106  ንያህ ወድስዎ!* ንሱ ሕያዋይ* እዩ እሞ፡ ንየሆዋ ኣመስግንዎ፣+ብተኣማንነት ዜርእዮ ፍቕሩ ንዘለኣለም ይነብር እዩ።+ 
 2  ግብርታት ሓይሊ የሆዋ ምሉእ ብምሉእ ኪነግር፡ወይስ ኵሉ ዚንኣድ ግብርታቱ ኺእውጅ ዚኽእል መን ኣሎ፧+ 
 3  ፍትሒ ዚገብሩ፡ወትሩ ድማ ቅኑዕ ዘበለ ዚገብሩ ሕጉሳት እዮም።+ 
 4  ኦ የሆዋ፡ ንህዝብኻ ሞገስ* ከተርኢ ኸለኻ፡ ዘክረኒ።+ ብግብርታት ድሕነትካ ተኸናኸነኒ እሞ፡
 5  ንሕሩያትካ እትገብረሎም ሕያውነት* ክርኢ፡+ምስ ህዝብኻ ኽሕጐስ፡ምስ ርስትኻ ዀይነ ብሓበን ክውድሰካ* እየ። 
 6  ከምቲ ኣቦታትና ዝገበርዎ፡ ሓጣእና፣+በደልና፣ እከይ ድማ ገበርና።+ 
 7  ኣቦታትና ኣብ ግብጺ ንዜደንቕ ግብርታትካ ኣይተረድእዎን። ነቲ ብተኣማንነት እተርእዮ ብዙሕ ፍቕርኻ ኣይዘከርዎን። ኣብ ባሕሪ፡ ኣብ ጥቓ ቐይሕ ባሕሪ ድማ ዓለዉ።+ 
 8  ንሱ ግና ስለ ስሙ ኢሉ፡+ሓይሉ ድማ ኬፍልጥ ኢሉ ኣድሓኖም።+ 
 9  ንቐይሕ ባሕሪ ገንሖ እሞ ነቐጸ፣ከም ብምድረ በዳ* ኸኣ በቲ መዓሙቝ መርሖም።+ 
10  ካብ ኢድ ተጻራሪኦም ኣድሓኖም፣+ካብ ኢድ ጸላኢ ድማ ተበጀዎም።+ 
11  ማያት ንተጻረርቶም ደፈኖም፣ካባታቶም ሓደ እኳ ኣይተረፈን።+ 
12  ሽዑ፡ በቲ ዘተስፈዎ ተስፋ ኣመኑ፣+ውዳሰኡ እውን ዘመሩ።+ 
13  ቀልጢፎም ግና ንተግባሩ ረስዕዎ፣+ምኽሩ ኸኣ ኣይተጸበዩን። 
14  ኣብ በረኻ ብህርፋኖም ተሰነፉ፣+ኣብ ምድረ በዳ ድማ ንኣምላኽ ፈተንዎ።+ 
15  ንሱ ኸኣ ዝለመንዎ ሃቦም፣ድሕሪኡ ግና፡ ብዜማስን* ሕማም ወቕዖም።+ 
16  ኣብ ሰፈር ንሙሴ ቐንኡሉ፣ንኣሮን፡+ ነቲ ናይ የሆዋ ቕዱስ እውን ቀንኡሉ።+ 
17  ሽዑ፡ ምድሪ ተኸፊታ ንዳታን ወሓጠቶ፣ነቶም ምስ ኣቢራም እተኣከቡ እውን ደፈነቶም።+ 
18  ሓዊ ኣብ መንጎ ጕጅለኦም ነደደ፣ሃልሃልታ ኸኣ ነቶም እኩያት በልዖም።+ 
19  ኣብ ሆሬብ ምራኽ ገበሩ፣ንፍሱስ ምስሊ እውን ሰገዱሉ፣+
20  ንኽብረይ ድማ፡ብምስሊ ሳዕሪ ዚበልዕ ብዕራይ ለወጥዎ።+ 
21  ንኣምላኽ እቲ መድሓኒኦም፡ነቲ ኣብ ግብጺ ዓበይቲ ነገራት ዝገበረ ረስዕዎ፣+
22  እወ፡ ነቲ ኣብ ምድሪ ካም ዜደንቕ ግብርታት፡+ኣብ ቀይሕ ባሕሪ ኸኣ ዜፍርህ ተግባራት ዝገበረ ረስዕዎ።+ 
23  ጥፍኣቶም ኪእዝዝ ኢሉ ነበረ፣ዜጥፍእ ቍጥዓኡ ምእንቲ ኺምለስ ግና፡ሙሴ እቲ ሕሩዩ ምእንታኦም ለመኖ።*+ 
24  ንሳቶም ከኣ ነታ ተባሃጊት ምድሪ ነዓቕዋ፣+በቲ ዘተስፈዎ ተስፋ ድማ ኣይኣመኑን።+ 
25  ኣብ ድንኳናቶም የዕዘምዝሙ ነበሩ፣+ድምጺ የሆዋ ኸኣ ኣይሰምዑን።+ 
26  ስለዚ፡ ብዛዕባኦም ኢዱ ኣልዒሉ መሓለ፣ኣብ በረኻ ኼውድቖም፡+
27  ንዘርኦም ኣብ መንጎ ኣህዛብ ኬውድቖም፡ኣብ ብዘለዋ ሃገራት እውን ፋሕ ኬብሎም መሓለ።+ 
28  ኣብ ኣምልኾ በዓል ጴዖር* ድማ ሓበሩ፣+ንምዉታት እተሰውአ መስዋእቲ* ኸኣ በልዑ። 
29  ብግብርታቶም ኣዀረይዎ፣+ኣብ መንጎኦም ድማ መቕዘፍቲ ዀነ።+ 
30  ፊንሃስ ተንሲኡ ጣልቃ ምስ ኣተወ ግና፡እቲ መቕዘፍቲ ደው በለ።+ 
31  እዚ ኸኣ ንውሉድ ወለዶ፡ ንዘለኣለም፡ጽድቂ ዀይኑ ተቘጽረሉ።+ 
32  ኣብ ማይ መሪባ* ድማ ኣዀረይዎ፣ብሰሮም እውን ሙሴ ተጐድአ።+ 
33  ንመንፈሱ ኣመረርዎ፣ብኸናፍሩ ድማ ብታህዋኽ ተዛረበ።+ 
34  ከምቲ የሆዋ ዝኣዘዞም ከኣ፡+ነቶም ህዝብታት ኣየጥፍእዎምን።+ 
35  ምስቶም ኣህዛብ ደኣ ተሓዋወሱ፣+መገድታቶም ከኣ ተማህሩ።+ 
36  ንጣኦታቶም ድማ የገልግልዎም ነበሩ፣+ንሳቶም እውን መፈንጠራ ዀንዎም።+ 
37  ኣወዳቶምን ኣዋልዶምንንኣጋንንቲ ይስውኡሎም ነበሩ።+ 
38  ንጹህ ደም፡ደም ኣወዳቶምን ኣዋልዶምን የፍስሱ ነበሩ፣+ንጣኦታት ከነኣን ከኣ ሰውኡሎም፣+እታ ምድሪ ድማ ብምፍሳስ ደም ተበከለት። 
39  ብተግባራቶም ረኸሱ፣ብግብርታቶም ከኣ ብመንፈሳዊ መዳይ መንዘሩ።+ 
40  ስለዚ፡ ቍጥዓ የሆዋ ኣብ ህዝቡ ነደደ፣ንርስቱ እውን ፈንፈኖ። 
41  እቶም ዚጸልእዎም ምእንቲ ኺገዝእዎም፡+ብተደጋጋሚ ኣብ ኢድ ኣህዛብ ኣሕሊፉ ሃቦም።+ 
42  ጸላእቶም ጨቈንዎም፣ኣብ ትሕቲ ስልጣኖም* ድማ ተገዝኡ። 
43  ብዙሕ ሳዕ ኣናገፎም፣+ንሳቶም ግና ይዓልዉ ነበሩ፡ ኣይተኣዘዙን እውን፣+ብስሕተቶም ከኣ ይዋረዱ ነበሩ።+ 
44  ንሱ ግና ጸበባኦም ይርኢ፡+ኣውያቶም እውን ይሰምዕ ነበረ።+ 
45  ምእንታኦም ኢሉ ድማ ኪዳኑ ይዝክር፡በቲ ብተኣማንነት ዜርእዮ ዓብዪ* ፍቕሩ ተደሪኹ እውን ይድንግጸሎም* ነበረ።+ 
46  ኣብ ቅድሚ ዅሎም እቶም ማረኽቶም ከኣ፡ዜደንግጹ ይገብሮም ነበረ።+ 
47  ኦ የሆዋ ኣምላኽና፡ ኣድሕነና፣+ንቕዱስ ስምካ ኸነመስግኖ፡ብምውዳስካ* ድማ ክንፍሳህሲ፡ካብ ኣህዛብ ኣክበና።+ 
48  የሆዋ፡ ኣምላኽ እስራኤል፡ካብ ዘለኣለም ንዘለኣለም ይወደስ።+ ኵሎም ህዝቢ ኸኣ፡ “ኣሜን!”* ይበሉ። ንያህ ወድስዎ!*
