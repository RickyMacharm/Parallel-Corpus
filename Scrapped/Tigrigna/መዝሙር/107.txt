107  ንሱ ሕያዋይ* እዩ እሞ፡ ንየሆዋ ኣመስግንዎ፣+ብተኣማንነት ዜርእዮ ፍቕሩ ንዘለኣለም ይነብር እዩ።+ 
 2  እቶም የሆዋ እተበጀዎም ከምኡ ይበሉ፣እወ፡ እቶም ካብ ኢድ ተጻራሪ እተበጀዎም፡+
 3  እቶም ካብ ሃገራት፡ካብ ምብራቕን ካብ ምዕራብን፡ካብ ሰሜንን ካብ ደቡብን ዝኣከቦም ከምኡ ይበሉ።+ 
 4  ኣብ በረኻ፡ ኣብ ምድረ በዳ ዀለል በሉ፣መገዲ መንበሪ እትዀኖም ከተማ ኣይረኸቡን። 
 5  ጠመዩን ጸምኡን፣ብድኻም ተወድኡ።* 
 6  ብጭንቆም ናብ የሆዋ ኣእወዩ፣+ንሱ እውን ካብ ጸበባኦም ኣናገፎም።+ 
 7  ናብ ዚነብሩላ ኸተማ ኺበጽሑስ፡+ብቕኑዕ መገዲ መርሖም።+ 
 8  ንየሆዋ ስለቲ ብተኣማንነት ዜርእዮ ፍቕሩንስለቲ ንደቂ ሰብ ኢሉ ዝገበሮ ዜደንቕ ግብርታቱን የመስግንዎ።+ 
 9  ንሱስ ንጽሙእ ኣርውይዎ፡*ንጥሙይ እውን ብጽቡቕ ኣጽጊብዎ* እዩ።+ 
10  ገሊኦም ብጸበባን ብሓጺንን ተኣሲሮምኣብ ድቕድቕ ጸልማት ይነብሩ ነበሩ። 
11  ንሳቶምሲ ኻብ ቃል ኣምላኽ ዓለዉ፣ንምኽሪ እቲ ልዑል ከኣ ነዓቕዎ።+ 
12  ስለዚ፡ ንልቦም ብሽግር ኣዋረዶ፣+ተዓንቀፉ፡ ዚረድኦም እውን ኣይነበረን። 
13  ብጭንቆም ናብ የሆዋ ተማህለሉ፣ንሱ እውን ካብ ጸበባኦም ኣድሓኖም። 
14  ካብ ድቕድቕ ጸልማት ኣውጽኦም፣መቓውሖም ድማ ሰበረ።+ 
15  ንየሆዋ ስለቲ ብተኣማንነት ዜርእዮ ፍቕሩን+ስለቲ ንደቂ ሰብ ኢሉ ዝገበሮ ዜደንቕ ግብርታቱን የመስግንዎ። 
16  ንሱስ መዓጹ ነሓሲ ሰቢሩ፡ተገዳማት ሓጺን ከኣ ቈሪጹ እዩ።+ 
17  ዓያሹ ነበሩ፡ብሰሪ ኣበሳኦምን ስሕተቶምን ድማ ጸበቦም።+ 
18  ንዅሉ ምግቢ ዝነበሮም ሸውሃት ጠፍአ፣*ናብ ኣፍ ደገታት ሞት እውን ቀረቡ። 
19  ብጭንቆም ናብ የሆዋ ይምህለሉ ነበሩ፣ንሱ እውን ካብ ጸበባኦም የድሕኖም ነበረ። 
20  ቃሉ ልኢኹ የሕውዮም፡+ካብቲ እተቐርቀሩሉ ጐዳጕዲ ድማ የናግፎም ነበረ። 
21  ንየሆዋ ስለቲ ብተኣማንነት ዜርእዮ ፍቕሩንስለቲ ንደቂ ሰብ ኢሉ ዝገበሮ ዜደንቕ ግብርታቱን የመስግንዎ። 
22  መስዋእቲ ምስጋና ኸኣ ይሰውኡ፡+ግብርታቱ እውን ብእልልታ ይንገሩ። 
23  እቶም ኣብ ባሕሪ ብመራኽብ ዚጕዓዙ፡እቶም ኣብ ሰፊሕ ማያት ንግዶም ዜካይዱ፡+
24  ንሳቶም ግብርታት የሆዋ፡ኣብ መዓሙቝ ድማ ዜደንቕ ግብርታቱ ርእዮም እዮም፣+
25  ብቓሉ ማዕበላት ባሕሪ ዜልዕል+ህቦብላ ንፋስ ይትንስእ። 
26  ክሳብ ሰማይ ይድይቡ፣ናብ መዓሙቝ ይወርዱ። ብሰንኪ እቲ ዘንጠልጠለ መዓት ትብዓቶም ይመክኽ።* 
27  ከም ስኹር ሰንደልደልን ሰንከልከልን ይብሉ፣ኵሉ ኽእለቶም ድማ ኣይጠቅምን።+ 
28  ሽዑ፡ ብጭንቆም ናብ የሆዋ የእውዩ፣+ንሱ እውን ካብ ጸበባኦም የናግፎም። 
29  ንህቦብላ ንፋስ የህድኦ፣ማዕበላት ባሕሪ ኸኣ ዝግ ይብል።+ 
30  ምስ ሃድአ፡ ንሳቶም ይሕጐሱ፣ናብቲ ዝደለይዎ ወደብ ድማ ይመርሖም። 
31  ንየሆዋ ስለቲ ብተኣማንነት ዜርእዮ ፍቕሩንስለቲ ንደቂ ሰብ ኢሉ ዝገበሮ ዜደንቕ ግብርታቱን የመስግንዎ።+ 
32  ኣብ ጉባኤ ህዝቢ ልዕል የብልዎ፣+ኣብ ባይቶ* ሽማግለታት ድማ ይወድስዎ። 
33  ንሱ ንኣፍላግ ናብ ምድረ በዳ፡ንዓይኒ ማያት ከኣ ናብ ምድሪ ኣጻምእ ይልውጦ፣+
34  እወ፡ ብሰሪ ኽፍኣት እቶም ዚቕመጥዋ፡+ንፍርያም ምድሪ ናብ ጨዋም ምድሪ ይልውጣ። 
35  ንምድረ በዳ፡ ሻምብቆ ናብ ዝመልኦ ራህያታት ማይ፡ንንቑጽ ምድሪ ኸኣ ናብ ዓይኒ ማያት ይልውጦ።+ 
36  ዚነብሩላ ኸተማ ኺስርቱስ፡+ንጥሙያት ኣብኡ የቐምጦም።+ 
37  ብዙሕ ፍረ ኺፈርስ፡+ግራውቲ ይዘርኡ፡ ኣታኽልቲ ወይኒ ድማ ይተኽሉ።+ 
38  ንሱ ይባርኾም እሞ ኣዝዮም ይበዝሑ፣ከብቶም ከኣ ኣየውሕደሎምን።+ 
39  ብሰሪ ጭቈናን መዓትን ጓህን ግና፡ከም ብሓድሽ ይውሕዱን ይዋረዱን። 
40  ኣብ ልዕሊ ልዑላን ንዕቀት የፍስስ፣መገዲ ኣብ ዘይብሉ በረኻ እውን ኰለል የብሎም።+ 
41  ንድኻታት ግና ካብ ጭቈና ይከላኸለሎም፣*+ንዓሌታቶም ከኣ ከም መጓሰ የብዝሖም። 
42  ቅኑዓት እዚ ርእዮም ይሕጐሱ፣+ኵሎም ዓመጽቲ ግና ኣፎም ይዓጽዉ።+ 
43  ጥበበኛ ዘበለ ነዚ ኺዕዘቦ፡+ብተኣማንነት ንዚርአ ፍቕሪ የሆዋ ድማ ተጠንቂቑ ኺሓስቦ እዩ።+
