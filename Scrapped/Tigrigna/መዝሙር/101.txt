101  ብዛዕባ እቲ ብተኣማንነት ዚርአ ፍቕርን ብዛዕባ ፍትሕን ክዝምር እየ። ኦ የሆዋ፡ ውዳሰ ኽዝምረልካ* እየ። 
 2  ብምስትውዓልን መንቅብ ብዘይብሉ መገድን* ክነብር እየ። መዓስ ክትመጸኒ ኢኻ፧ ኣብ ውሽጢ ቤተይ ብንጽህና ልበይ ክመላለስ እየ።+ 
 3  ኣብ ቅድሚ ኣዒንተይ ዘይጠቅም ነገር ኣይከንብርን እየ። ግብርታት እቶም ካብ ቅኑዕ ዘልገሱ እጸልእ እየ፣+ካባታቶም ክርሕቕ እየ።* 
 4  ቄናን ልቢ ኻባይ ርሑቕ እዩ፣ክፍኣት ኣይቅበልን* እየ። 
 5  ንብጻዩ ብምስጢር ንዚሓሚ፡+ስቕ ከብሎ* እየ። ዕቡያት ኣዒንትን ኵሩዕ ልብን ንዘለዎ፡ኣይክጻወሮን እየ። 
 6  ምሳይ ምእንቲ ኪቕመጡስ፡ናብ እሙናት ምድሪ ኽምልከት እየ። እቲ መንቅብ ብዘይብሉ መገዲ* ዚመላለስ ኬገልግለኒ እዩ። 
 7  መታለሊ ኣብ ቤተይ ኣይኪቕመጥን፡ሓሳዊ ድማ ኣብ ቅድመይ* ደው ኣይኪብልን እዩ። 
 8  ንዅሎም ገበርቲ ኽፉእ ካብ ከተማ የሆዋ ኽምንቍስሲ፡+ንግሆ ንግሆ ንዅሎም እኩያት ምድሪ ስቕ ከብሎም* እየ።
