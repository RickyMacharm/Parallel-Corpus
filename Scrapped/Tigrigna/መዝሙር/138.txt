138  ብምሉእ ልበይ ክውድሰካ እየ።+ ኣብ ገጽ ኣማልኽቲ፡ውዳሰ ኽዝምር እየ።* 
 2  ንቓልካን ንስምካን ኣብ ልዕሊ ዅሉ* ኣዕቢኻዮ ኢኻ እሞ፡ስለቲ ብተኣማንነት እተርእዮ ፍቕርኻን ተኣማንነትካን፡ናብ ቅድስቲ መቕደስካ ኣቢለ ኽሰግድ፡+ንስምካ ኸኣ ክውድሶ እየ።+ 
 3  በታ ዝጸዋዕኩኻ መዓልቲ መሊስካለይ፡+ኣትቢዕካንን* ኣበርቲዕካንን ኢኻ።+ 
 4  ኦ የሆዋ፡ ዘተስፎኻዮ ተስፋታት ኪሰምዑ እዮም እሞ፡ኵሎም ነገስታት ምድሪ ኺውድሱኻ እዮም።+ 
 5  ክብሪ የሆዋ ዓብዪ እዩ እሞ፡+ብዛዕባ መገድታት የሆዋ ኺዝምሩ እዮም። 
 6  የሆዋ ልዑል እኳ እንተ ዀነ፡ ንትሑት የስተብህለሉ፣+ንዕቡይ ግና ካብ ርሑቕ ጥራይ እዩ ዚፈልጦ።+ 
 7  ብማእከል ሓደጋ እኳ እንተ ኸድኩ፡ ንስኻ ብህይወት ከተንብረኒ ኢኻ።+ ኣንጻር ቍጥዓ ጸላእተይ ኢድካ ትዝርግሕ፣የማነይቲ ኢድካ ኸተድሕነኒ እያ። 
 8  የሆዋ፡ ኵሉ ነገር ኪፍጽመለይ እዩ። ኦ የሆዋ፡ ብተኣማንነት እተርእዮ ፍቕርኻ ንዘለኣለም ይነብር እዩ፣+ንግብርታት ኣእዳውካ ኣይትሕደጎ።+
