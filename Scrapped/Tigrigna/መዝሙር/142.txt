142  ብድምጸይ ናብ የሆዋ እምህለል፡+ብድምጸይ ንየሆዋ ሞገስ እልምኖ ኣለኹ። 
 2  ኣብ ቅድሚኡ ሻቕሎተይ አፍስስ፡ኣብ ቅድሚኡ ብዛዕባ ጭንቀይ እነግር ኣለኹ።+ 
 3  መንፈሰይ* ኣብ ውሽጠይ ምስ ጠለመ፡ንስኻ ንመገደይ ትሕልዋ።+ ኣብታ ዝኸዳ መገዲ፡መጻወድያ ይሓብኡለይ። 
 4  ናብ የማነይ ጠምት እሞ፡ብዛዕባይ ዚሓሊ* ሓደ እኳ ኸም ዘየልቦ ርአ።+ ዝሃድመሉ ቦታ የብለይን።+ ብዛዕባይ* ዚሓስብ ሓደ እኳ የልቦን። 
 5  ኦ የሆዋ፡ ናባኻ እምህለል ኣለኹ። “ንስኻ መዕቈብየይ ኢኻ፣+ኣብ ምድሪ ህያዋን ዘለኻኒ* ንስኻ ኢኻ” እብል ኣለኹ። 
 6  ኣዝየ ተዋሪደ እየ እሞ፡ናብ ኣውያተይ ኣቕልብ። ካባይ ይሕይሉ እዮም እሞ፡ካብ ሰጐጕተይ ኣናግፈኒ።+ 
 7  ስምካ ኽውድስሲ፡ካብ ቤት ማሕቡስ ኣውጽኣኒ።* ጽቡቕ ጌርካለይ ኢኻ እሞ፡ጻድቃን ኣብ ዙርያይ ይተኣከቡ።
