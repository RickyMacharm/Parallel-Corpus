7  “ንእስራኤል ኣብ ዘሕውየሉ ግዜ፡ስሕተት ኤፍሬምን+እከይ ሰማርያን እውን ተገሊጹ።+ ንሳቶምሲ የታልሉ እዮም፣+ሰረቕቲ ይኣትዉ፡ ዘመትቲ ጭፍራታት ከኣ ኣብ ወጻኢ ይወርሩ።+ 
 2  ኣነ ንዅሉ እከዮም ከም ዝዝክሮ ግና ብልቦም ኣይብሉን።+ ሕጂ ግብርታቶም ኣብ ዙርያኦም ኣሎ፣ኣብ ቅድሚ ገጸይ ከኣ ኣሎ። 
 3  ንንጉስ ብእከዮም፡ንመሳፍንቲ ብምትላሎም የሐጕሱ። 
 4  ኵላቶም ዘመውቲ፡ከምቲ ሰንካቲ፡ ሓዊ ዝኣጐደሉ እቶን ዝረሰኑ እዮም፣ንሱ ድማ ብሑቝ ምስ ለወሰ ኽሳዕ ዚበኵዕ ነቲ ሓዊ ምቝስቋሱ ይሓድጎ። 
 5  ብመዓልቲ ንጉስና፡ መሳፍንቲ ሓሚሞም ኣለዉ፣—ብሰሪ ወይኒ ነዲሮም ኣለዉ።+ ንሱ ድማ ኢዱ ናብ መላገጽቲ ዘርጊሑ ኣሎ። 
 6  ንሳቶምሲ ልቦም ከም እቶን እናነደደ ይቐርቡ።* ምሉእ ለይቲ ሰንካቲ ይድቅስ፣ንግሆ ድማ እቲ እቶን ከም ሃልሃልታ ሓዊ ይነድድ። 
 7  ኵላቶም ከም እቶን ዝረሰኑ እዮም፣ንገዛእቶም* ከኣ ይውሕጥዎም። ኵሎም ነገስታቶም ወዲቖም ኣለዉ፣+ካባታቶም ሓደ እኳ ዚጽውዓኒ የልቦን።+ 
 8  ኤፍሬም ምስ ኣህዛብ ይጽምበር።+ ኤፍሬም ከም ዘይተገምጠለ ቕጫ እዩ። 
 9  ካልኦት ንሓይሉ በሊዖምዎ፣+ ንሱ ግና ኣይፈለጦን። ሽበት መልኦ፣ ንሱ ግና ኣየስተብሃሎን። 
10  ትምክሕቲ እስራኤል ኣንጻሩ መስኪሩ ኣሎ፣+ንሳቶም ግና ናብ የሆዋ ኣምላኾም ኣይተመልሱን፣+እዚ ዅሉ ዀይኑ ኽነሱ እውን ንዕኡ ኣይደለይዎን። 
11  ኤፍሬም ከም ልቢ ዘይብላ ዓሻ ርግቢ እዩ።+ ንሳቶም ንግብጺ ጸዊዖም፣+ ናብ ኣሶር ድማ ከይዶም።+ 
12  ኣብ ዝኸድዎ ዘበለ፡ ኣብ ልዕሊኦም መርበበይ ክዝርግሕ፡ከም ኣዕዋፍ ሰማያት ከውርዶም፡ከምቲ ንኣኼባኦም እተነግረ መጠንቀቕታ ድማ ክግስጾም እየ።+ 
13  ካባይ ሃዲሞም እዮም እሞ፡ ወይለኦም! በዲሎምኒ እዮም እሞ፡ ይጥፍኡ! ኣነስ ክብጀዎም ተዳልየ ነይረ፣ ንሳቶም ግና ሓሶት ተዛሪቦምለይ።+ 
14  ኣብ ዓራቶም ኰይኖም ዋይዋይ ይብሉ እኳ እንተ ኣለዉ፡ካብ ልቦም ናባይ ኣይተማህለሉን።+ ብሰንኪ እኽሎምን ጕዕሽ ወይኖምን ገዛእ ርእሶም ይበጥሑ ኣለዉ፣ኣንጻረይ ኰይኖም ኣለዉ። 
15  ዋላ እኳ እንተ ገሰጽክዎምን ቀላጽሞም እንተ ኣበርታዕኩን፡እከይ ብምሕሳብ፡ ኣንጻረይ ኰይኖም ኣለዉ። 
16  መገዲ ለዊጦም፣ ግናኸ ናብ ዝለዓለ* ኣይኰነን፣ከም ዝዘለቐ ቐስቲ ዘየተኣማምኑ ዀይኖም እዮም።+ መሳፍንቶም ብሰንኪ ዚዳፈር ልሳኖም ብሰይፊ ኺወድቁ እዮም። በዚ ኸኣ ኣብ ምድሪ ግብጺ መላገጺ ኪዀኑ እዮም።”+
