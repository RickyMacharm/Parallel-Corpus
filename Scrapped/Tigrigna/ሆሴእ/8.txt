8  “መለኸት ኣብ ኣፍካ ግበር!+ ኪዳነይ ኣፍሪሶም፡+ ሕገይ እውን ጥሒሶም እዮም እሞ፡+ጸላኢ ኸም ንስሪ ኣንጻር ቤት የሆዋ ይመጽእ ኣሎ።+ 
 2  ንሳቶም፡ ‘ኣምላኸይ፡ ንሕና እስራኤል ንፈልጠካ ኢና!’ ኢሎም ናባይ የእውዩ ኣለዉ።+ 
 3  እስራኤል ንጽቡቕ ደርብይዎ ኣሎ።+ ጸላኢ ይስጐጎ። 
 4  ነገስታት ኣንጊሶም ኣለዉ፣ ብኣይ ግና ኣይኰነን። መሳፍንቲ ሸይሞም ኣለዉ፣ ኣነ ግና ኣይፈልጦምን እየ። ንጥፍኣቶምሲ+ ብብሩሮምን ብወርቆምንጣኦታት ገይሮም ኣለዉ።+ 
 5  ኣታ ሰማርያ፡ ምራኽካ ተደርብዩ እዩ።+ ቍጥዓይ ኣብ ልዕሊኦም ነዲዱ እዩ።+ ክሳዕ መዓስ እዮም ንጹሃት ኪዀኑ ዘይክእሉ፧ 
 6  እዝስ ካብ እስራኤል እዩ። ኢደ ጥበበኛ እዩ ገይርዎ፣ ኣምላኽ ከኣ ኣይኰነን። ምራኽ ሰማርያ ፍንጭልጫል ኪኸውን እዩ። 
 7  ከመይሲ፡ ንፋስ ይዘርኡ ኣለዉ፣ህቦብላ ድማ ኪዓጽዱ እዮም።+ ብሱል* እኽሊ ዜፍሪ ብርዒ የልቦን፣+ዚበቍል ዘበለ ኸኣ ሓርጭ ኣየፍርን እዩ። እንተ ኣፍርዩ እውን፡ ጓኖት ኪውሕጥዎ እዮም።+ 
 8  እስራኤል ኪውሓጥ እዩ።+ ሕጂ ኣብ መንጎ ኣህዛብ፡+ከም ዘይድለ ኣቕሓ ኪዀኑ እዮም። 
 9  በይኑ ኸም እተፈልየ ኣድጊ በረኻስ፡ ናብ ኣሶር ደዪቦም ኣለዉ።+ ኤፍሬም ኣፍቀርቲ ቘጺሩ ኣሎ።+ 
10  ካብ መንጎ ኣህዛብ እኳ እንተ ቘጸርዎም፡ሕጂ ኣነ ኽእክቦም እየ፣ብሰሪ እቲ ንጉስን መሳፍንትን ዝጸዓንዎም ጾር ምስቓይ ኪጅምሩ እዮም።+ 
11  ኤፍሬምሲ ንምሕጣእ መሰውኢታት ኣብዚሑ ኣሎ።+ ንምሕጣእ ዚኸውን መሰውኢታት ኣለዎ።+ 
12  ብዙሕ ሕግታተይ* ጽሒፈሉ እየ፣ግናኸ፡ ከም ስግንጢር እዩ ተቘጺሩ።+ 
13  ንመባአይ መስዋእቲ የቕርቡ፣ ነቲ ስጋ ኸኣ ይበልዕዎ፣የሆዋ ግና ብኣታቶም ባህ ኣይብሎን እዩ።+ ሕጂ ስሕተቶም ኪዝክር፡ ብሰሪ ሓጢኣቶም ድማ ኪቐጽዖም እዩ።+ ገጾም ናብ ግብጺ መሊሶም ኣለዉ።*+ 
14  እስራኤል ንገባሪኡ ረሲዕዎ፡+ ኣብያተ መቕደስ ከኣ ሃኒጹ፣+ይሁዳ ድማ እተዓርዳ ኸተማታት ኣብዚሑ።+ ኣነ ግና ናብ ከተማታቱ ሓዊ ኽሰድድ እየ፣ንሱ እውን ንግምብታቱ ኺበልዖ እዩ።”+
