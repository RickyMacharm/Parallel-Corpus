5  “ኣቱም ካህናት፡ እዚ ስምዑ፣+ኣቱም ቤት እስራኤል፡ ኣቕልቡ፣ኣቱም ቤት ንጉስ፡ ጽን በሉ፣ንሚጽጳ መጻወድያ፡ኣብ ታቦር+ ከኣ እተዘርግሐ መርበብ ስለ ዝዀንኩምሲ፡እዚ ፍርዲ ንዓኻትኩም ዚምልከት እዩ። 
 2  እቶም ዚወድቁ* ኣብ ማሕረዲ ኣመና ይጥሕሉ፣ኣነ ኸኣ ንዅላቶም አጠንቅቖም ኣለኹ።* 
 3  ኣታ ኤፍሬም፡ ሕጂ ምንዝርና ኣብዚሕካ ኢኻ፡እስራኤል ድማ ረኺሱ እዩ እሞ፡+ንኤፍሬም እፈልጦ እየ፣እስራኤል እውን ኣይተሓብኣንን። 
 4  ኣብ መንጎኦም መንፈስ ምንዝርና ኣሎ እሞ፡+ግብርታቶም ናብ ኣምላኾም ኪምለሱ ኣይፈቕደሎምን እዩ፣ንየሆዋ ኸኣ ኣይፈለጥዎን። 
 5  ትምክሕቲ እስራኤል ኣንጻሩ* መስኪሩ ኣሎ፣+እስራኤልን ኤፍሬምን ብስሕተቶም ተዓንቂፎም ኣለዉ፣ይሁዳ እውን ምሳታቶም ተዓንቂፉ ኣሎ።+ 
 6  ብጤለ በጊዖምን ብኸብቶምን ንየሆዋ ኺደልይዎ ኸይዶም እዮም፣ኪረኽብዎ ግና ኣይከኣሉን። ንሱስ ካባታቶም ርሒቑ እዩ።+ 
 7  ጓኖት ደቂ ወሊዶም እዮም እሞ፡ንየሆዋ ጠሊሞምዎ እዮም።+ ሕጂ፡ ሓንቲ ወርሒ ምስ ግዲኦም* ክትውሕጦም እያ።* 
 8  ኣብ ጊብዓ መለኸት ቀርኒ፡+ ኣብ ራማ መለኸት ንፍሑ!+ ኣብ ቤት-ኣዌን+ ጭድርታ ውግእ ጨድሩ፡—ኣታ ብንያም፡ ድሕሬኻ! 
 9  ኣታ ኤፍሬም፡ ብመዓልቲ መቕጻዕቲ መሰክሒ ኽትከውን ኢኻ።+ ኣብ መንጎ ነገዳት እስራኤል ብርግጽ እንታይ ከም ዚኸውን ኣፍሊጠ ኣለኹ። 
10  መሳፍንቲ ይሁዳ ኸምቶም ዶብ ዜግዕዙ እዮም።+ ነድረይ ከም ማይ ክኽዕወሎም እየ። 
11  ኤፍሬም ደድሕሪ ተጻራሪኡ ኪኸይድ ቈሪጹ እዩ እሞ፡+ተጨቊኑ፡ ብፍርዲ ኸኣ ተደቚሱ እዩ። 
12  ስለዚ፡ ኣነ ንኤፍሬም ከም ብልዒ፡*ንቤት ይሁዳ ድማ ከም ቍንቍነ ነይረ። 
13  ኤፍሬም ሕማሙ፡ ይሁዳ ኸኣ ቍስሉ ምስ ረኣየ፡ኤፍሬም ናብ ኣሶር ከይዱ፡+ ዓብዪ ንጉስ እውን ልኢኹ። ግናኸ፡ ኬሕውየኩም ኣይከኣለን፣ቍስልኹም እውን ኪፍውስ ኣይከኣለን። 
14  ኣነስ ንኤፍሬም ከም ዘይባጽሐ ኣንበሳ፡ንቤት ይሁዳ ኸኣ ከም ሽደን ኣንበሳ ክዀኖ እየ። ኣነ ባዕለይ ሰላሊዐ ክኸይድ እየ፣+ክወስዶም እየ፡ ዜናግፎም እውን ኣይኪህሉን እዩ።+ 
15  ሳዕቤናት በደሎም ክሳዕ ዚጾሩ ክኸይድ፡ ናብ ቦታይ እውን ክምለስ እየ፣ሽዑ ድማ፡ ሞገሰይ* ኪደልዩ እዮም።+ ምስ ጨነቖም፡ ኪደልዩኒ እዮም።”+
