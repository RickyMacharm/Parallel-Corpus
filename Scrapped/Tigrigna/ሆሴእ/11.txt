11  “ንእስራኤል ቈልዓ ኸሎ፡ ኣፍቂረዮ፣+ንወደይ ካብ ግብጺ ጸዊዐዮ።+ 
 2  ንሳቶም* ብዝያዳ ብዝጸውዕዎም መጠን፡ካባታቶም ብዝያዳ ርሒቖም።+ ንምስልታት በዓል ሰዊኦም፣+ንቕሩጽ ምስልታት ከኣ መስዋእቲ ኣቕሪቦም።+ 
 3  ግናኸ፡ ንኤፍሬም ዘታተኽዎ ኣነ እየ፣+ ብቕልጽመይ እውን ሓቚፈዮም፣+ከም ዘሕወኽዎም ድማ ኣይፈለጡን። 
 4  ብኣግማድ ሰብ፡* ብድባራታት ፍቕሪ ስሒበዮም፣+ከምቲ ኻብ ምንጋጋኦም ኣርዑት ዜልዕል ኰይነዮም፣ብልእመት እውን ንነፍሲ ወከፍ ብልዒ ኣቕሪበ። 
 5  ናብ ምድሪ ግብጺ ኣይኪምለሱን እዮም፣ናባይ ምምላስ ስለ ዝኣበዩ ግና፡+ ኣሶር ንጉሶም ኪኸውን እዩ።+ 
 6  ሰይፊ ኣንጻር ከተማታቱ ኽትወናጨፍ፡+ንተገዳማቱ ኸተጥፍእ፡ ብሰንኪ ተንኰሎም ከኣ ክትውሕጦም እያ።+ 
 7  ህዝበይ ኪጠልሙኒ ኣንቂዶም እዮም።+ ናብ ላዕሊ* እኳ እንተ ጸውዕዎም፡ ሓደ እኳ ዚትንስእ የልቦን። 
 8  ኣታ ኤፍሬም፡ ከመይ ገይረ እየ እሞ ዝሓድገካ፧+ ኣታ እስራኤል፡ ከመይ ገይረ እየ እሞ ኣሕሊፈ ዝህበካ፧ ከመይ ገይረ እየ እሞ ኸም ኣድማ ዝገብረካ፧ ከመይ ገይረኸ እየ ኸም ጸቦኢም ዝገብረካ፧+ ልበይ ተለዊጡ እዩ፣ርሕራሐይ እውን ተለዓዒሉ* እዩ።+ 
 9  ዚነድድ ቍጥዓይ ኣይከውጽኦን እየ። ንኤፍሬም ደጊም ኣይከጥፍኦን እየ፣+ኣነስ ኣምላኽ እየ፡ ሰብ ድማ ኣይኰንኩን፣ኣብ ማእከልካ ኸኣ እቲ ቕዱስ እየ፣ብነድሪ እውን ኣይክመጸካን እየ። 
10  ንሳቶም ደድሕሪ የሆዋ ኪኸዱ እዮም፣ ንሱ እውን ከም ኣንበሳ ኺጓዝም እዩ፣+ምስ ጓዘመ፡ ደቁ ራዕራዕ እናበሉ ኻብ ምዕራብ ኪመጹ እዮም።+ 
11  ካብ ግብጺ ኺመጹ ኸለዉ፡ ከም ዑፍ፡ካብ ምድሪ ኣሶር ከም ዝወጸት ርግቢ ራዕራዕ ኪብሉ እዮም፣+ኣብ ኣባይቶም ድማ ከስፍሮም እየ” ይብል የሆዋ።+ 
12  “ኤፍሬም ብሓሶት፡ቤት እስራኤል ከኣ ብምትላል ከቢቦምኒ ኣለዉ።+ ይሁዳ ግና ገና ምስ ኣምላኽ ይመላለስ ኣሎ፣ነቲ ኻብ ኵሉ ንላዕሊ ቕዱስ ድማ እሙን እዩ።”+
