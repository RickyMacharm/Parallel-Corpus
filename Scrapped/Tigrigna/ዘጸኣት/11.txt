11  የሆዋ ድማ ንሙሴ ኸምዚ በሎ፦ “ናብ ልዕሊ ፈርኦንን ናብ ልዕሊ ግብጽን ገና ሓደ መዓት ከምጽእ እየ። ድሕሪኡ፡ ካብዚ ኺሰድደኩም እዩ።+ እኳ ደኣስ ኪሰድደኩም ከሎ፡ ኪሰጕጐኩም እዩ።+
2  ሕጂ ኸኣ፡ ኵሎም ሰብኡትን ኣንስትን ከካብ ጐረቤቶም ኣቕሑ ብሩርን ኣቕሑ ወርቅን ኪልምኑ ተዛረቦም።”+
3  የሆዋ ድማ ነቲ ህዝቢ ኣብ ቅድሚ ኣዒንቲ ግብጻውያን ሞገስ ሃቦ። ሙሴ ኸኣ ኣብ ምድሪ ግብጺ፡ ኣብ ገላዉ ፈርኦንን ኣብቲ ህዝብን ኣዝዩ ኽቡር ነበረ። 
4  ሙሴ ድማ ከምዚ በለ፦ “የሆዋ ኸምዚ ይብል ኣሎ፦ ‘ፍርቂ ለይቲ ኣቢለ፡ ናብ ማእከል ግብጻውያን ክወጽእ እየ፣+
5  ኣብ ምድሪ ግብጺ ዘሎ ዅሉ በዅሪ ኸኣ፡ ካብ በዅሪ እቲ ኣብ ዝፋኑ ዚቕመጥ ዘሎ ፈርኦን ክሳዕ በዅሪ እታ መጥሓን እትሕዝ ገረድ፡ ኵሉ በዅሪ እንስሳ እውን ኪመውት እዩ።+
6  ኣብ ኵላ ምድሪ ግብጺ ድማ፡ ከምኡ ዝበለ ኸቶ ዘይኰነ፡ መሊሱ ኸኣ ዘይከውን ብርቱዕ ኣውያት ኪኸውን እዩ።+
7  የሆዋ ኣብ መንጎ ግብጻውያንን ኣብ መንጎ እስራኤላውያንን ኪፈሊ ኸም ዚኽእል ምእንቲ ኽትፈልጡ ግና፡ ከልቢ እኳ ናብ እስራኤላውያን፡ ናብ ሰቦም ወይ ናብ ማሎም ኣይኪነብሕን* እዩ።’+
8  ኵሎም ገላዉኻ ድማ ብርግጽ ናባይ ኪወርዱ፡ ‘ንስኻ ምስ ኵሉ እቲ ዚስዕበካ ህዝቢ ኺድ’+ እናበሉ ድማ ኪሰግዱለይ እዮም። ድሕርዚ፡ ክወጽእ እየ።” ካብ ፈርኦን ከኣ ብቝጥዓ ነዲዱ ወጸ። 
9  ሽዑ፡ የሆዋ ንሙሴ፡ “ተኣምራተይ ኣብ ምድሪ ግብጺ ምእንቲ ኺበዝሕ፡+ ፈርኦን ኣይኪሰምዓኩምን እዩ”+ በሎ።
10  ሙሴን ኣሮንን ከኣ፡ እዚ ዅሉ ተኣምራት ኣብ ቅድሚ ፈርኦን ገበሩ፣+ የሆዋ ግና ንልቢ ፈርኦን ኪተርር ሓደጎ፣ ንሱ ድማ ንእስራኤላውያን ካብ ምድሩ ኣይሰደዶምን።+
