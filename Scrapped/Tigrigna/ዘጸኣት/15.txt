15  ሽዑ፡ ሙሴን እስራኤላውያንን ንየሆዋ ኸምዚ ኢሎም ዘመሩሉ፦+ “ኣዝዩ ልዕል ኢሉ ኣሎ እሞ፡ ንየሆዋ ኽዝምረሉ እየ።+ ንፈረስን ንተወጣሒኡን ናብ ባሕሪ ደርብዩ እዩ።+ 
 2  ያህ* ድሕነተይ ስለ ዝዀነ፡ ብርታዐይን ሓይለይን እዩ።+ እዚ ኣምላኸይ እዩ፡ ክውድሶ እየ፣+ ኣምላኽ ኣቦይ እዩ፡+ ልዕል ከብሎ እየ።+ 
 3  የሆዋ ሓያል ተዋጋኢ እዩ።+ ስሙ የሆዋ እዩ።+ 
 4  ንሰረገላታት ፈርኦንን ንሰራዊቱን ናብ ባሕሪ ደርብይዎም።+ ሕሩያት ተዋጋእቱ ኸኣ ኣብ ቀይሕ ባሕሪ ጥሒሎም።+ 
 5  ቡሕቡሕታ ማያት ከዲንዎም፣ ከም እምኒ ናብ መዓሙቝ ጥሒሎም።+ 
 6  ኦ የሆዋ፡ የማነይቲ ኢድካ ብሓይሊ ዓባይ እያ፣+ኦ የሆዋ፡ የማነይቲ ኢድካ ንጸላኢ ትሕምሽሾ እያ። 
 7  ንዚትንስኡኻ ብዓብዪ ግርማኻ ተውድቖም፣+ዚነድድ ቍጥዓኻ ትሰድድ እሞ፡ ከም ሓሰር ይበልዖም። 
 8  ብትንፋስ ኣፍንጫኻ ማያት ተዀሚሮም፣ወሓይዝ ተገዲቦም ደው ኢሎም፣ቡሕቡሕታ ማያት ኣብ ማእከል* ባሕሪ ረጊኦም። 
 9  ጸላኢ፡ ‘ክስዕቦም እየ! ከርክቦም እየ! ክሳዕ ዝጸግብ፡* ምርኮ ኽመቅል እየ! ሰይፈይ ክመልሕ እየ! ኢደይ ክትስዕሮም እያ!’ ኢሉ።+ 
10  ብትንፋስካ ኡፍ ኢልካ፡ ባሕሪ ድማ ከዲንዎም፣+ከም ዓረር ኣብ ብርቱዕ ማያት ጥሒሎም። 
11  ኦ የሆዋ፡ ኣብ መንጎ ኣማልኽትስ ከማኻ ዝበለ መን እዩ፧+ ኣታ ብመዝሙር ውዳሰ እትኽበር፡ መስተንክር እትገብር፡+ ብቕድስና ዓብዪ ዝዀንካ፡ ከማኻ ዝበለ መን እዩ፧+ 
12  የማነይቲ ኢድካ ዘርጋሕካ፡ ምድሪ ኸኣ ውሒጣቶም።+ 
13  ነቲ እተበጆኻዮ ህዝቢ በቲ ብተኣማንነት እተርእዮ ፍቕርኻ መሪሕካዮም፣+ብብርታዐኻ ናብ ቅዱስ መንበሪኻ ኽትመርሖም ኢኻ። 
14  ህዝብታት ይስምዑ፡+ ፈጥፈጥ ከኣ ኪብሉ እዮም፣ንነበርቲ ፍልስጥኤም ቅልውላው ኪሕዞም እዩ። 
15  ሽዑ፡ ሹማምንቲ* ኤዶም ኪሽበሩ እዮም፣ሓያላት ገዛእቲ* ሞኣብ ከኣ ራዕዲ ኺሕዞም እዩ።+ ኵሎም ነበርቲ ከነኣን ኪጃጅዉ እዮም።+ 
16  ፍርህን ራዕድን ኪወድቆም እዩ።+ ኦ የሆዋ፡ ህዝብኻ ኽሳዕ ዚሓልፍ፡እቲ ዝፈጠርካዮ ህዝቢ+ ኽሳዕ ዚሓልፍ፡+ብዕቤት ቅልጽምካ ኸም እምኒ ኺዕነዱ እዮም። 
17  ኦ የሆዋ፡ ኣብታ ኽትነብረላ ዘዳሎኻያ ቦታ፡ኦ የሆዋ፡ ኣብታ ብኢድካ ዝሰረትካያ መቕደስ፡ኣብ ከረን ርስትኻ ተምጽኦምን ትተኽሎምን።+ 
18  የሆዋ ንዘለኣለመ ኣለም ኪነግስ እዩ።+ 
19  ኣፍራስ ፈርኦን ምስ ሰረገላታቱን ፈረሰኛታቱን ናብ ባሕሪ ምስ ኣተዉ፡+የሆዋ ድማ ነቲ ማያት ባሕሪ ናብ ልዕሊኦም መሊስዎ፣+ህዝቢ እስራኤል ግና ብንቑጽ ምድሪ ብማእከል ባሕሪ ሓሊፎም።”+ 
20  ነብዪት ሚርያም ሓብቲ ኣሮን ከኣ፡ ከበሮ ብኢዳ ወሰደት፣ ኵለን ኣንስቲ ድማ ብኸበሮን ብሳዕስዒትን ሰዓባኣ።
21  ሚርያም ከኣ ከምዚ ኢላ መለሰትሎም፦ “ኣዝዩ ልዕል ኢሉ ኣሎ እሞ፡ ንየሆዋ ዘምሩሉ።+ ንፈረስን ነቲ እተወጥሖን ናብ ባሕሪ ደርብዩ እዩ።”+ 
22  ሙሴ ድማ ንእስራኤል ካብ ቀይሕ ባሕሪ ኣንቀሎም፣ ናብ በረኻ ሹር ከኣ ከዱ፣ ኣብቲ በረኻ ድማ ሰለስተ መዓልቲ ተጓዕዙ፡ ማይ ግና ኣይረኸቡን።
23  ናብ ማራ* ድማ መጹ፡+ ማይ ማራ ግና መሪር ስለ ዝነበረ፡ ኪሰትይዎ ኣይከኣሉን። ስለዚ፡ ማራ ኢሉ ሰመያ።
24  እቶም ህዝቢ ኸኣ፡ “እንታይ ክንሰቲ ኢና፧” ኢሎም ኣብ ልዕሊ ሙሴ ኣጕረምረሙ።+
25  ንሱ ድማ ናብ የሆዋ ተማህለለ፣+ የሆዋ ኸኣ ሓንቲ ኦም ኣርኣዮ። ንዓኣ ናብቲ ማይ ምስ ደርበያ ድማ፡ እቲ ማይ ጥዑም ኰነ። ኣብኡ ኸኣ ስርዓትን ሕግን ገበረሎም፣ ኣብኡ ኸኣ ፈተኖም።+
26  ከምዚ ድማ በለ፦ “ቃል የሆዋ ኣምላኽካ ተጠንቂቕካ እንተ ሰሚዕካ፡ ኣብ ቅድሚ ኣዒንቱ ቕኑዕ ዘበለ ኸኣ እንተ ጌርካ፡ ናብ ትእዛዛቱ ድማ ጽን እንተ ኢልካ፡ ኵሉ ስርዓታቱ እውን እንተ ሓሊኻ፡+ ኣነ እቲ ዘሕውየካ የሆዋ እየ እሞ፡+ ናብ ልዕሊ ግብጻውያን ዝሰደድክዎ ሕማማት ኣይከምጽኣልካን እየ።”+ 
27  ድሕርዚ፡ ናብ ኤሊም መጹ፣ ኣብኣ ድማ 12 ዓይኒ ማይን 70 ኦም ተምርን ነበረ። ኣብኣ ኸኣ ኣብ ጥቓ ማይ ሰፈሩ።
