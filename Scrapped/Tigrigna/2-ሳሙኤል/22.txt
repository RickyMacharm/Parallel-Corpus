22  ዳዊት ድማ በታ የሆዋ ኻብ ኢድ ኵሎም ጸላእቱን+ ካብ ኢድ ሳኦልን ዘናገፎ መዓልቲ፡+ ንየሆዋ ቓላት እዚ መዝሙር እዚ ተዛረቦ።+
2  ከምዚ ኸኣ በለ፦ “የሆዋ ኸውሐይን ዕርደይን+ መናገፍየይን+ እዩ። 
 3  ኣምላኸይ ዝምዕቈበሉ ኸውሐይ፡+ዋልታይን+ ቀርኒ* ድሕነተይን፡* እምባይ፡*+መህደምየይ፡+ መድሓንየይ+ እዩ፣ ንስኻ ኻብ ዓመጻ ተድሕነኒ። 
 4  ነቲ ኺውደስ ዚግብኦ የሆዋ ኽጽውዕ፡ካብ ጸላእተይ ድማ ክድሕን እየ። 
 5  ማዕበላት ሞት ከቢቡ ጸፊዑኒ፣+ወሓይዝ ዘይጠቕሙ ሰባት ኣሸቢሩኒ።+ 
 6  ኣግማድ መቓብር* ከቢቡኒ፣+መፈንጠራታት ሞት ኣጋጢሙኒ።+ 
 7  ብጭንቀይ ንየሆዋ ጸዊዐዮ፡+ናብ ኣምላኸይ ከኣ ተማህሊለ። ካብ መቕደሱ ድምጸይ ሰሚዑ፡ኣውያተይ ኣብ ኣእዛኑ በጺሑ።+ 
 8  ምድሪ ተናዊጻን ኣንቀጥቂጣን፣+መሰረታት ሰማያት ኣንደቕዲቑ፡+ስለ እተቘጥዐ ድማ፡ ተናዊጹ።+ 
 9  ካብ ኣፍንጫኡ ትኪ ዓሪጉ፡ካብ ኣፉ ኸኣ ዚባላዕ ሓዊ ወጺኡ፣+ካብኡ ጓህሪ ተባሪዑ። 
10  ኪወርድ ከሎ፡ ንሰማያት ኣድኒንዎ፡+ኣብ ትሕቲ ኣእጋሩ እውን ብርቱዕ ድነ ነይሩ።+ 
11  ኣብ ልዕሊ ኪሩቤል+ ተወጢሑ እናነፈረ መጺኡ። ኣብ ኣኽናፍ መንፈስ* ከኣ ተራእዩ።+ 
12  ኣብ ጸልማት ማያትን ከቢድ ደበናታትን፡ንጸልማት ከም መጽለሊ ኣብ ዙርያኡ ገይሩ።+ 
13  ካብቲ ኣብ ቅድሚኡ ዘሎ ድምቀት፡ ጓህሪ ተባሪዑ። 
14  የሆዋ ድማ ካብ ሰማይ ኣንጐድጒዱ፣+እቲ ልዑል፡ ድምጹ ኣስሚዑ።+ 
15  ፍላጻታቱ ወርዊሩ+ ፋሕ ኣቢልዎም፣ብበርቂ ኸኣ ኣሸቢርዎም።+ 
16  ብምንፋስ ትንፋስ ኣፍንጫኡ፡ብመግናሕቲ የሆዋ፡ መሰረታት ምድሪ ተቐሊዑ፣+ባይታ ባሕሪ ድማ ተራእዩ።+ 
17  ኢዱ ኻብ ላዕሊ ናብ ታሕቲ ዘርጊሑ፣ሒዙ ኸኣ ካብ ዓሚቝ ማያት ኣውጺኡኒ።+ 
18  ካብ ሓያል ጸላእየይ፡ካብቶም ካባይ ዚሕይሉ ዚጸልኡኒ ኣናጊፉኒ።+ 
19  ብመዓልቲ ጥፍኣተይ ገጢሞምለይ፣+ግናኸ፡ የሆዋ ደገፍ ኰይኑኒ። 
20  ናብ ውሑስ ቦታ* ኣውጺኡኒ፣+ብኣይ ባህ ስለ ዝበሎ፡ ኣናጊፉኒ።+ 
21  የሆዋ ኸም ጽድቀይ ይፈድየኒ፣+ከም ንጽህና ኢደይ ይኽሕሰኒ።+ 
22  ከመይሲ፡ መገድታት የሆዋ ሓልየ እየ፣ንኣምላኸይ ብምሕዳግ ድማ እከይ ኣይገበርኩን። 
23  ኵሉ ፍርድታቱ+ ኣብ ቅድመይ እዩ፣ካብ ሕግታቱ ኸኣ ኣየላገስኩን።+ 
24  ኣብ ቅድሚኡ መንቅብ ዘይብለይ ክኸውን፡+ካብ ስሕተት እውን ክሕሎ እየ።+ 
25  የሆዋ ኸም ጽድቀይ፡+ከምቲ ኣብ ቅድሚኡ ዘሎ ንጽህናይ ይኽሓሰኒ።+ 
26  ምስ እሙን፡ እሙን ትኸውን፣+መንቅብ ምስ ዘይብሉ ጅግና ኸኣ፡ መንቅብ ዘይብልካ ትኸውን፣+
27  ምስ ንጹህ፡ ንጹህ ትኸውን፡+ምስ ቄናን ግና፡ ትጐርሕ።*+ 
28  ንትሑታትሲ ተድሕኖም፣+ኣዒንትኻ ግና ኣንጻር ዕቡያት እየን፡ ተዋርዶም ድማ።+ 
29  ኦ የሆዋ፡ ንስኻስ መብራህተይ ኢኻ፣+ንጸልማተይ ዜብርሆ የሆዋ እዩ።+ 
30  ብሓገዝካ ንዘማቲ ጭፍራ ኸጥቅዕ እኽእል፣ብሓይሊ ኣምላኽ መንደቕ ክሓኵር እኽእል።+ 
31  መገዲ እቲ ናይ ሓቂ ኣምላኽ ፍጽምቲ እያ፣+ቃል የሆዋ እተጻረየ እዩ።+ ንዅሎም እቶም ዚምዕቈብዎ ዋልታኦም እዩ።+ 
32  ብዘይካ የሆዋስ ኣምላኽ መን እዩ፧+ ብዘይካ ኣምላኽናኸ ኸውሒ መን እዩ፧+ 
33  እቲ ናይ ሓቂ ኣምላኽ ጽኑዕ ዕርደይ እዩ፣+ንመገደይ ከኣ ፍጹም ይገብሮ።+ 
34  ንኣእጋረይ ከም ናይ እራብ ይገብረን፣ኣብ በረኽቲ ድማ የቝመኒ።+ 
35  ንኣእዳወይ ንውግእ የሰልጥነን፡ቀላጽመይ ቀስቲ ነሓሲ ኺግትራ ይኽእላ። 
36  ዋልታ ድሕነትካ ትህበኒ፡ትሕትናኻ ኸኣ ተዕብየኒ።+ 
37  መገዲ ስጕምትታተይ ተግፍሕ፣ኣእጋረይ* እውን ኣየንደልህጻን።+ 
38  ንጸላእተይ ስዒበ ኸጥፍኦም፡ክሳዕ ዚድምሰሱ ድማ ኣይክምለስን እየ። 
39  ምእንቲ ኸይትንስኡ፡ ክድምስሶምን ክጭፍልቖምን እየ፣+ኣብ ትሕቲ ኣእጋረይ ኪወድቁ እዮም። 
40  ንውግእ ብብርታዐ ተዕጥቐኒ፣+ንጸላእተይ ከኣ ኣብ ትሕተይ ተውድቖም።+ 
41  ንጸላእተይ ካባይ ከም ዜንሳሕቡ ትገብር፣*+ነቶም ዚጸልኡኒ ድማ መወዳእታ ኽገብረሎም* እየ።+ 
42  የእውዩ፡ ዜድሕኖም ግና የልቦን፣ናብ የሆዋ እውን ይምህለሉ፡ ንሱ ግና ኣይምልሰሎምን።+ 
43  ከም ሓመድ ምድሪ ኽደቝሶም እየ፣ከም ኣብ ጐደና ዘሎ ጭቃ ኸድቅቖምን ክረግጾምን እየ። 
44  ካብ ነቐፌታ ህዝበይ ተናግፈኒ።+ ርእሲ ኣህዛብ ክኸውን ትሕልወኒ፣+ዘይፈለጥክዎ ህዝቢ ኺግዝኣኒ እዩ።+ 
45  ጓኖት ሸቘጥቈጥ እናበሉ ናብ ቅድመይ ኪመጹ፡+በቲ ብዛዕባይ ዝሰምዕዎ ኺእዘዙኒ እዮም።* 
46  ጓኖት ኪጃጅዉ፡*ካብ ዕርድታቶም ራዕራዕ እናበሉ ኺመጹ እዮም። 
47  የሆዋ ህያው እዩ! እቲ ኸውሐይ ይወደስ!+ እቲ ኣምላኽ ከውሒ ድሕነተይ ልዕል ይበል።+ 
48  እቲ ናይ ሓቂ ኣምላኽ ሕነ ይፈድየለይ፣+ንህዝብታት ድማ ኣብ ትሕተይ የምበርክኾም፣+
49  ንሱ ኻብ ጸላእተይ የናግፈኒ። ኣብ ልዕሊ እቶም ዜጥቅዑኒ ልዕል ተብለኒ፣+ካብ ሰብኣይ ዓመጻ ተድሕነኒ።+ 
50  ስለዚ፡ ኦ የሆዋ፡ ኣብ መንጎ ኣህዛብ ከመስግነካ፡+ንስምካ እውን ውዳሰ ኽዝምር* እየ፦+ 
51  ንንጉሱ ዓብዪ ግብርታት ድሕነት* ይገብር፣+ንዘለኣለም ንዳዊትን ንዘርኡን፡ነቲ ቕቡኡ ብተኣማንነት የፍቅር።”+
