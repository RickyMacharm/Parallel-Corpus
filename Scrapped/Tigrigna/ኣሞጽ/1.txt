1  ቃላት ኣሞጽ* እቲ ኻብቶም ሰብ ኣባጊዕ ተቆዓ+ ዝነበረ፡ ብዘመን ዑዝያ+ ንጉስ ይሁዳን ብዘመን የሮብዓም+ ወዲ ዮኣስ+ ንጉስ እስራኤልን፡ ክልተ ዓመት ቅድሚ እቲ ምንቅጥቃጥ ምድሪ+ ብዛዕባ እስራኤል ዝረኣዮ ራእይ።
2  ከምዚ ድማ በለ፦ “የሆዋ ኻብ ጽዮን ኪጓዝም፡ካብ የሩሳሌም እውን ድምጹ ኼስምዕ እዩ። መጓሰዪታት ጓሶት ኪሓዝን፡ርእሲ ቀርሜሎስ ከኣ ኪነቅጽ እዩ።”+ 
 3  “የሆዋ ኸምዚ ይብል፦ ‘“ንጊልዓድ ብመኼዳ ሓጺን ኣኺዶምዋ እዮም እሞ፡+ስለ ሰለስተ በደል* ደማስቆ፡ ድማ ስለ ኣርባዕተ፡ ኣይክመልሶን እየ። 
 4  ስለዚ፡ ናብ ቤት ሓዛኤል ሓዊ ኽሰድድ እየ፣+ንእተዓርደ ግምብታት ቤን-ሃዳድ ከኣ ኪበልዖ እዩ።+ 
 5  ንተገዳማት ደማስቆ ኽሰብሮ እየ፣+ንነበርቲ ቢቃት-ኣዌንንነቲ ኻብ ቤት-ኤደን ዚገዝእን* ከጥፍኦም እየ፣ህዝቢ ሶርያ ድማ ተማሪኹ ናብ ቂር ኪኸይድ እዩ”+ ይብል የሆዋ።’ 
 6  የሆዋ ኸምዚ ይብል፦ ‘“ንብዘለዉ ጕጅለ ምሩኻት ወሲዶም+ ንኤዶም ኣሕሊፎም ሂቦምዎም እዮም እሞ፡ስለ ሰለስተ በደል ጋዛ፡+ ድማ ስለ ኣርባዕተ፡ ኣይክመልሶን እየ። 
 7  ስለዚ፡ ናብ መካበብያ ጋዛ ሓዊ ኽሰድድ እየ፣+ንእተዓርደ ግምብታታ ኸኣ ኪበልዖ እዩ። 
 8  ንነበርቲ ኣሽዶድን+ነቲ ኻብ ኣሽቀሎን ዚገዝእን* ከጥፍኦም እየ፣+ኢደይ ኣንጻር ዔቅሮን ክመልስ እየ፣+እቶም ዝተረፉ ፍልስጥኤማውያን ከኣ ኪጠፍኡ እዮም”+ ይብል እቲ ልዑላዊ ጐይታ ዝዀነ የሆዋ።’ 
 9  የሆዋ ኸምዚ ይብል፦ ‘ንብዘለዉ ጕጅለ ምሩኻት ወሲዶም ንኤዶም ኣሕሊፎም ሂቦምዎም እዮም፡ኪዳን ኣሕዋት እውን ኣይዘከሩን እሞ፡+ስለ ሰለስተ በደል ጢሮስ፡+ ድማ ስለ ኣርባዕተ፡ ኣይክመልሶን እየ። 
10  ስለዚ፡ ናብ መካበብያ ጢሮስ ሓዊ ኽሰድድ እየ፣ንእተዓርደ ግምብታታ ኸኣ ኪበልዖ እዩ።’+ 
11  የሆዋ ኸምዚ ይብል፦ ‘ንኣሕዋቱ ብሰይፊ ሰጒጕዎም፡+ከይምሕሮም እውን ኣብዩ እዩ፡ብቝጥዓኡ ብዘይምቍራጽ ቀዳዲድዎም፡ብቐጻሊ እውን ነዲሩ እዩ እሞ፡+ስለ ሰለስተ በደል ኤዶም፡+ ድማ ስለ ኣርባዕተ፡ ኣይክመልሶን እየ። 
12  ስለዚ፡ ናብ ቴማን ሓዊ ኽሰድድ እየ፣+ንእተዓርደ ግምብታት ቦጽራ ኸኣ ኪበልዖ እዩ።’+ 
13  የሆዋ ኸምዚ ይብል፦ ‘“ሃገሮም ኬግፍሑስ ንጥኑሳት ጊልዓድ ቀዲዶምወን እዮም እሞ፡+ስለ ሰለስተ በደል ዓሞናውያን፡+ ድማ ስለ ኣርባዕተ፡ ኣይክመልሶን እየ፣
14  ስለዚ፡ ኣብ መካበብያ ራባ ሓዊ ኽኣጕድ እየ፣+ብመዓልቲ ውግእ ከኣ ምስ ጭድርታ ውግእ፡ብመዓልቲ ህቦብላ ንፋስ ድማ ምስ ህቦብላ፡ንእተዓርደ ግምብታታ ኺበልዖ እዩ። 
15  ንጉሶም ከኣ ምስ መሳፍንቱ ናብ ምርኮ ኪኸይድ እዩ”+ ይብል የሆዋ።’
