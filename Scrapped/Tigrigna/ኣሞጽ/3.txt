3  “ኣቱም ህዝቢ እስራኤል፡ እዚ የሆዋ ብዛዕባኹም፡ ብዛዕባ እቲ ኻብ ምድሪ ግብጺ ዘደየብክዎ ብዘሎ ዓሌት እተዛረቦ ቓል ስምዑ፦ 
 2  ‘ካብ ኵሎም ዓሌታት ምድሪ ንዓኻትኩም ንበይንኹም እየ ፈሊጠኩም።+ ስለዚ፡ ብሰሪ ዅሉ ስሕተትኩም ተሓተትቲ ኽገብረኩም እየ።+ 
 3  ክልተስ ኪራኸቡ እንተ ዘይተሰማሚዖምዶ* ብሓደ ይኸዱ እዮም፧ 
 4  ኣንበሳስ ግዳይ ከይሃለዎዶ ኣብ ዱር ይጓዝም እዩ፧ ሽደን ኣንበሳኸ ገለ እኳ ኸይሓዘዶ ኻብ ሰፈሩ ሕኒን ይብል እዩ፧ 
 5  ዑፍከ መፈንጠራ* ኣብ ዘይብሉዶ ኣብ ምድሪ ኣብ መጻወድያ ትወድቕ እያ፧ መፈንጠራኸ ገለ እኳ ኸይሓዘዶ ኻብ ምድሪ ንላዕሊ ይፍንጠር እዩ፧ 
 6  መለኸት ኣብ ከተማ እንተ ተነፊሑስ፡ ህዝቢዶ ራዕራዕ ኣይብልን እዩ፧ ኣብ ከተማ መዓት እንተ ዀይኑስ፡ የሆዋ ደይኰነን ዝገበሮ፧ 
 7  እቲ ልዑላዊ ጐይታ ዝዀነ የሆዋስምስጢሩ ንገላዉኡ ነብያት ከይገለጸ ሓንቲ እኳ ኣይገብርን እዩ።+ 
 8  ኣንበሳ ጓዚሙ!+ መን እዩ ዘይፈርህ፧ እቲ ልዑላዊ ጐይታ ዝዀነ የሆዋ ተዛሪቡ! መን እዩ ዘይንበ፧’+ 
 9  ‘ኣብ እተዓርደ ግምብታት ኣሽዶድንኣብ እተዓርደ ግምብታት ምድሪ ግብጽን ኣውጅዎ። ከምዚ በሉ፦ “ኣንጻር ኣኽራን ሰማርያ ተኣከቡ፣+ኣብ ማእከላ ዘሎ ህውከትንኣብ ውሽጣ ዘሎ ዓመጻን ርኣዩ።+ 
10  እቶም ኣብ እተዓርደ ግምብታቶም ዓመጻን ጥፍኣትን ዚድልቡስ፡ቅኑዕ ዘበለ ምግባር ኣይፈልጡን እዮም’” ይብል የሆዋ። 
11  ስለዚ፡ እቲ ልዑላዊ ጐይታ ዝዀነ የሆዋ ኸምዚ ይብል፦ ‘ተጻራሪ ነታ ምድሪ ኪኸብባ፡+ንሱ ንብርታዐኺ ኻባኺ ኪቕንጥጦ፡ንእተዓርደ ግምብታትኪ እውን ኪዘምቶ እዩ።’+ 
12  የሆዋ ኸምዚ ይብል፦ ‘ከምቲ ጓሳ ኻብ ኣፍ ኣንበሳ ኽልተ እግሪ ወይ ጭራም እዝኒ ዚምንዝዕ፡ከምኡ ኸኣ ህዝቢ እስራኤል፡እቶም ኣብ ሰማርያ ኣብ ግሩም መደቀሲታትን ብሉጽ ዓራውትን* ተቐሚጦም ዘለዉ ኺምንዝዑ እዮም።’+ 
13  ‘ስምዑ እሞ ንቤት ያእቆብ ኣጠንቅቕዎም’* ይብል እቲ ልዑላዊ ጐይታ ዝዀነ የሆዋ ኣምላኽ ሰራዊት። 
14  ‘በታ ንእስራኤል ስለቲ ዅሉ በደላቱ* ተሓታቲ ዚገብረላ መዓልትስ፡+ንመሰውኢታት ቤት-ኤል እውን ተሓታቲ ኽገብሮ እየ፣+ኣቕርንቲ እቲ መሰውኢ ኸኣ ኪቝረጽን ናብ ምድሪ ኺወድቕን እዩ።+ 
15  ንቤት ክረምትን ንቤት ሓጋይን ክወቕዐን እየ።’ ‘ኣባይቲ ስኒ ሓርማዝ ኪጠፍእ፡+ዓበይቲ* ኣባይቲ እውን ኪውዳእ እዩ’+ ይብል የሆዋ።”
