5  ኦ የሆዋ፡ እንታይ ከም ዝወረደና ዘክር። ውርደትና ጠምትን ርአን።+ 
 2  ርስትና ናብ ካልኦት፡ ኣባይትና ናብ ጓኖት ተመሓላሊፉ።+ 
 3  ኣቦ ዘይብልና ዘኽታማት ኴንና፣ ኣዴታትና ኸም መበለታት ኰይነን።+ 
 4  ማይና ብኽፍሊት ንሰቲ ኣለና፣+ ዕንጨይትና ኸኣ ብዋጋ ይመጸና ኣሎ። 
 5  እቶም ሰጐጕትና ኣብ ክሳድና እዮም፣ደኺምና ኣለና፡ ዕረፍቲ ግና ኣይተዋህበናን።+ 
 6  እኹል ዚብላዕ እንጌራ ኽንረክብሲ፡ ኢድና ናብ ግብጽን+ ኣሶርን+ ዘርጊሕና ኣለና። 
 7  እቶም ዝሓጥኡ ኣቦታትና የለዉን፣ ንሕና ግና ስሕተቶም ንጸውር ኣለና። 
 8  ገላዉ ይገዝኡና ኣለዉ፣ ካብ ኢዶም ዚምንዝዓና የልቦን። 
 9  ብሰንኪ ሰይፊ በረኻ፡ ህይወትና* ኣብ ሓደጋ ኣእቲና እንጌራ ነምጽእ ኣለና።+ 
10  ብሰንኪ ብርቱዕ ጥሜት፡ ቈርበትና ኸም እቶን ረሲኑ።+ 
11  ኣንስቲ ኣብ ጽዮን፡ ደናግል ኣብ ከተማታት ይሁዳ ተዋሪደን።*+ 
12  መሳፍንቲ ብኢዶም ተንጠልጢሎም፣+ ዓበይቲ እውን ኣይተኸብሩን።+ 
13  ኣጕባዝ መጥሓን ይስከሙ፡ ቈልዑ ድማ ኣብ ትሕቲ ጾር ዕንጨይቲ ይዕንቀፉ ኣለዉ። 
14  ዓበይቲ ኻብ ኣፍ ደገ ኸተማ ኸይዶም፣+ ኣጕባዝ ከኣ ሙዚቃኦም ሓዲጎም።+ 
15  ሓጐስ ካብ ልብና ርሒቑ፣ ሳዕስዒትና ናብ ሓዘን ተቐዪሩ።+ 
16  ዘውዲ ኻብ ርእስና ወዲቑ። ሓጢእና ኢና እሞ፡ ወይለና! 
17  ብሰሪ እዚ ልብና ሓሚሙ፣+ብሰሪ እዚ ኣዒንትና ደኺመን፣+
18  ብሰሪ እቲ ዝባደመን+ ወኻሩ ሕጂ ዚዞራሉን ከረን ጽዮን፡ ከምኡ ዄንና። 
19  ኦ የሆዋ፡ ንስኻስ ኣብ ዝፋን ንዘለኣለም ትቕመጥ። ዝፋንካ ንውሉድ ወለዶ እዩ።+ 
20  ስለምንታይ ንዘለኣለም እትርስዓና፧ ስለምንታይከ ንነዊሕ ግዜ እትሓድገና፧+ 
21  ኦ የሆዋ፡ ናባኻ ምለሰና፡ ንሕና እውን ብቐሊሉ ናባኻ ኽንምለስ ኢና።+ ንመዓልትታትና ኸምተን ናይ ቀደም ሓድሰን።+ 
22  ግናኸ፡ ጠሪስካ ደርቢኻና ኢኻ። ኣዚኻ ተቘጢዕካና ኣለኻ።+
