4  እቲ ዜንጸባርቕ ወርቂ፡ እቲ ጽሩይ ወርቅስ ከመይ ኰን እዩ ደቢኑ!+ እቲ ቕዱስ ኣእማንሲ+ ኸመይ ኰን እዩ ኣብ ኵሉ ዅርናዕ ጐደና* ፋሕ ኢሉ!+ 
 2  እቶም ምስ ጽሩይ ወርቂ ዚምዘኑ* ዝነበሩ ኽቡራት ደቂ ጽዮን፡ከመይ ኰን እዮም ከምቲ ኣቕሓ መሬት ዝዀነ ኣጋንእ፡ከምቲ ስርሓት ኣእዳው ሰራሕ ካይላ እተቘጽሩ! 
 3  ወኻሩ* እኳ ንዀራዅረን ጡብ ይህባ፣ጓል ህዝበይ ግና ከም ሰገናት በረኻ+ ጨኪና።+ 
 4  ልሳን እቲ ዚጠቡ ሕጻን ብሰንኪ ጽምኢ ኣብ ትንሓጉ ተጣቢቓ። ቈልዑ እንጌራ ይልምኑ፡+ ዚህቦም ግና የልቦን።+ 
 5  እቶም ጥዑም ብልዒ ዚበልዑ ዝነበሩ፡ ብጥሙያቶም ኣብ ጐደናታት ተዘርጊሖም ኣለዉ።+ እቶም ድሙቕ ቀይሕ ተኸዲኖም ዝዓበዩ፡+ ኵምራ ሓምዅሽቲ ሓቚፎም ኣለዉ። 
 6  መቕጻዕቲ* ጓል ህዝበይ ካብቲ ንሓጢኣት እታ ብቕጽበት እተገልበጠት፡ዚድግፋ ኢድ እውን ዘይነበራ ሶዶም እተዋህበ መቕጻዕቲ ይዓቢ።+ 
 7  ናዝራውያና+ ኻብ ውርጪ ዚነጽሁ፡ ካብ ጸባ ዚጽዕድዉ እዮም ነይሮም። ካብ ኣዕናቝ* ዚቐይሑ፡ ከም እተወልወለ ሰፊሮስ እዮም ነይሮም። 
 8  ትርኢቶም ካብ ጸለሎ* ጸሊሙ፣ኣብ ጐደናታት ኣይልለዩን። ቈርበቶም ኣብ ኣዕጽምቶም ተጣቢቑ፣+ ከም ዕንጨይቲ ንቑጽ ኰይኑ። 
 9  እቶም ብሰይፊ እተቐትሉ፡ ካብቶም ብጥሜት እተቐትሉ፡+ካብቶም ብስእነት ፍረ ምድሪ ተወጊኦም ዝማህመኑ ይሕሹ። 
10  ኣእዳው ርሕሩሓት ኣንስቲ ንደቀን ኣብሲለን።+ ብግዜ መስበርቲ ጓል ህዝበይ፡ እንጌራ ሓዘን ኰይኖም።+ 
11  የሆዋ ነድሩ ገሊጹ፣ነቲ ዚነድድ ቍጥዓኡ ኣፍሲስዎ።+ ኣብ ጽዮን ንመሰረታታ ዚበልዕ ሓዊ ኣባሪዑ።+ 
12  ነገስታት ምድርን ኵሎም ነበርቲ እታ ፍርያም ምድርን፡ተጻራርን ጸላእን ብኣፍ ደገታት የሩሳሌም ከም ዚኣቱ ኣይኣመኑን።+ 
13  ብሰንኪ ሓጢኣት ነብያታን ብሰንኪ ስሕተት ካህናታን ከምኡ ዀይና፣+ንሳቶምሲ ደም ጻድቃን ኣብ ማእከላ ኣፍሲሶም እዮም።+ 
14  ዓዊሮም ኣብ ጐደናታት ኰለል ይብሉ ኣለዉ።+ ሓደ እኳ ንኽዳውንቶም ኪትንክዮ ኽሳዕ ዘይክእል፡ብደም ተበኪሎም ኣለዉ።+ 
15  “ርሓቑ! ርኹሳት! ርሓቑ! ርሓቑ! ኣይትተንክዩና!” ይብልዎም ኣለዉ። ንሳቶምሲ ቤት ኣልቦን ኰብለልትን ኰይኖም ኣለዉ። ካብ ኣህዛብ ከኣ ከምዚ ኢሎም፦ “ምሳና ኣይቅመጡን እዮም።*+ 
16  ገጽ የሆዋ ፋሕ ኣቢልዎም እዩ፣+ደጊም ብጽቡቕ ኣይጥምቶምን እዩ። ሰባት ንኻህናት ኣየኽብርዎምን፡+ ንዓበይቲ እውን ሞገስ ኣየርእይዎምን እዮም።”+ 
17  ሕጂ እኳ ኣዒንትና ንኸንቱ ረድኤት ብምጥማት ደኺመን።+ ኬድሕነና ኻብ ዘይክእል ህዝቢ ረድኤት ተጸቢና።+ 
18  ኣብ ኣደባባያትና ኸይንኸይድሲ፡ ኣብ እንስጕሞ ዘበለ ሃዲኖምና።+ መወዳእታና ቐሪቡ፣ መወዳእታና መጺኡ እዩ እሞ፡ መዓልትታትና ተወዲአን። 
19  ሰጐጕትና ኻብ ንስሪ ሰማይ ይፈጥኑ።+ ኣብ ኣኽራን ኣጓይዮምና፣ ኣብ በረኻ ድማ ኣድብዮምልና። 
20  እቲ ትንፋስ ኣፍንጫና፡ እቲ ቕቡእ የሆዋ፡+እቲ፡ “ኣብ ጽላሉ ኽንነብር ኢና” ዝበልናዮ፡ ኣብ ዓብዪ ጕድጓዶም ተታሒዙ ኣሎ።+ 
21  ኣቲ ኣብ ምድሪ ዑጽ እትነብሪ ጓል ኤዶም፡ ተፈስህን ተሓጐስን።+ ግናኸ፡ እቲ ጽዋእ ናባኺ ኺሓልፍ፡+ ንስኺ እውን ክትሰኽርን ዕርቃንኪ ኪቕላዕን እዩ።+ 
22  ኣቲ ጓል ጽዮን፡ መቕጻዕቲ ስሕተትኪ ተወዲኡ እዩ። መሊሱ ናብ ምርኮ ኣይኪወስደክን እዩ።+ ኣቲ ጓል ኤዶም ግና፡ ናብ ስሕተትኪ ቘላሕታኡ ኺገብር እዩ። ንሓጢኣትኪ ኪቐልዖ እዩ።+
