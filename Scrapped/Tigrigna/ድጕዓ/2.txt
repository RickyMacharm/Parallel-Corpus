2  የሆዋስ ንጓል ጽዮን ከመይ ኰን እዩ ብደበና ቝጥዓኡ ዘጐልበባ! ንጽባቐ እስራኤል ካብ ሰማይ ናብ ምድሪ ደርብይዎ።+ ብመዓልቲ ቝጥዓኡ ንድኳ እግሩ ኣይዘከረን።+ 
 2  የሆዋ ንዅሉ መንበሪታት ያእቆብ ብዘይ ርሕራሐ ውሒጥዎ። ብነድሩ ንዕርድታት ጓል ይሁዳ ኣፍሪስዎ።+ ነታ መንግስትን ንመሳፍንታን ናብ ምድሪ ኣውሪድዎምን ኣርኪስዎምን።+ 
 3  ብዚነድድ ቍጥዓ ንዅሉ ብርታዐ* እስራኤል ቈሪጹ። ጸላኢ ምስ ቀረበ፡ ንየማነይቲ ኢዱ ስሒብዋ፣+ከምቲ ኣብ ከባቢኡ ንዘሎ ዅሉ ዚበልዕ ሓዊ ዀይኑ ኸኣ ኣብ ያእቆብ ነዲዱ።+ 
 4  ከም ጸላኢ ቐስቱ ገቲሩ፣* የማነይቲ ኢዱ ኸም ተጻራሪ ተዳልያ፣+ንዅሎም እቶም ንኣዒንቱ ተብሃግቲ ዘበሉ ቐቲልዎም።+ ንነድሩ ድማ ከም ሓዊ ናብ ልዕሊ ድንኳን ጓል ጽዮን ክዕይዎ።+ 
 5  የሆዋ ኸም ጸላኢ ዀይኑ፣+ንእስራኤል ውሒጥዋ። ንዅሉ ግምብታታ ውሒጥዎ፣ንዅሉ ዕርድታታ ኣፍሪስዎ። ኣብ ጓል ይሁዳ ኸኣ ሓዘንን ልቕሶን ኣብዚሑ። 
 6  ንዳሱ ድማ ኣብ ስፍራ ኣታኽልቲ ኸም ዘላ ጎጆ ሃስይዋ።+ ንበዓሉ መወዳእታ ገይሩሉ።*+ የሆዋ ኣብ ጽዮን በዓልን ሰንበትን ኣረሲዑ፣ብብርቱዕ ቍጥዓኡ ኸኣ ንንጉስን ንኻህንን ኣየኽበረን።+ 
 7  የሆዋ ንመሰውኢኡ ደርብይዎ፣ንመቕደሱ ንዒቕዎ።+ ንመካበብያ እቲ እተዓርደ ግምብታታ ኣብ ኢድ ጸላኢ ኣሕሊፍዎ።+ ከም ብመዓልቲ በዓል፡ ኣብ ቤት የሆዋ ድምጾም ዓው የብሉ ኣለዉ።+ 
 8  የሆዋ ንመካበብያ ጓል ጽዮን ኬፍርስ ወሲኑ።+ ገመድ መለክዒ ዘርጊሑ።+ ንኢዱ ኻብ ጥፍኣት* ኣይመለሳን። ዕርድን መካበብያን ድማ ኣሕዚኑ። ብሓደ እውን ደኺሞም። 
 9  ኣፍ ደገታታ ናብ ምድሪ ጥሒሉ።+ ንተገዳማታ ኣጥፊእዎን ሰይርዎን። ንጉሳን መሳፍንታን ኣብ መንጎ ኣህዛብ ኣለዉ።+ ሕጊ* የልቦን፣ ነብያታ እኳ ኻብ የሆዋ ራእይ ኣይረኸቡን።+ 
10  ዓበይቲ ጓል ጽዮን ስቕ ኢሎም ኣብ ምድሪ ይቕመጡ ኣለዉ።+ ሓመድ ናብ ርእሶም በቲኖምን ማቕ ተኸዲኖምን ኣለዉ።+ ደናግል የሩሳሌም ርእሰን ናብ ምድሪ ኣድኒነን ኣለዋ። 
11  ኣዒንተይ ብምፍሳስ ንብዓት ደኺመን።+ ውሽጠይ* ተሓቚኑ። ብሰሪ ውድቀት ጓል* ህዝበይ፡+ብሰሪ እቶም ኣብ ኣደባባያት ከተማ ውኖኦም ዜጥፍኡ ዘለዉ ቘልዑን ሕጻናትን፡ ጸላም ከብደይ ኣብ ምድሪ ፈሲሳ።+ 
12  ንኣዴታቶም፡ “እኽልን ወይንን ኣበይ ኣሎ፧” ኢሎም ይሓትቱ ኣለዉ፣+ከም ቍሱል ከኣ ኣብ ኣደባባያት ከተማ ውኖኦም የጥፍኡ ኣለዉ፣ኣብ ሕቝፊ ኣዴታቶም ከለዉ፡ ህይወቶም* ትቕህም ኣላ። 
13  ኣቲ ጓል የሩሳሌም፡ እንታይ እሞ ኸም ምስክር ክጥቀም እየ፧ ምስ ምንታይከ ኸመሳስለኪ እየ፧ ኣቲ ድንግል ጓል ጽዮን፡ ከጸናንዓክስ ምስ ምንታይ ከመዓራርየኪ እየ፧ መስበርትኽስ ከም ባሕሪ ዓብዪ እዩ።+ መን ኬሕውየኪ ይኽእል፧+ 
14  እቲ ነብያትኪ ዝረኣዩልኪ ራእያት፡ ሓሶትን ባዶን እዩ ነይሩ፣+ካብ ምርኮ ምእንቲ ኽትድሕንስ፡ ስሕተትኪ ኣየቃልዑን፣+የግዳስ፡ ናይ ሓሶትን ዜስሕትን ከቢድ መልእኽትታት ርእዮምልኪ።+ 
15  ኵሎም ሓለፍቲ መገዲ ብንዕቀት ኣእዳዎም የጣቕዑልኪ ኣለዉ።+ “‘ፍጹም ዝጽባቐኣን ሓጐስ ኵሉ ምድርን እያ’ ዚብልዋ ኸተማ እዚኣ ድያ፧”+ እናበሉ ንጓል የሩሳሌም ብምግራም የፋጽዩላን+ ርእሶም ይንቕንቑላን ኣለዉ። 
16  ኵሎም ጸላእትኺ ኣፎም ናባኺ ኸፊቶም ኣለዉ። “ውሒጥናያ።+ ነዛ መዓልቲ እዚኣ ኢና እንጽበያ ኔርና!+ መጺኣ፡ ርኢናያ ኸኣ!”+ እናበሉ የፋጽዩልክን ኣስናኖም ይሕርቅሙልክን ኣለዉ። 
17  የሆዋ ኸምቲ ዝሓለኖ ገይሩ፣+ ከምቲ ዝበሎ፡+ከምቲ ኻብ ቀደም ዝኣዘዞ ፈጺሙ።+ ብዘይ ርሕራሐ ኣፍሪሱ።+ ንጸላኢ ብኣኺ ኸም ዚሕጐስ ገይርዎ፣ ብርታዐ* ተጻረርትኺ ድማ ልዕል ኣቢሉ። 
18  ኣቲ መካበብያ ጓል ጽዮን፡ ልቦም ናብ የሆዋ የእዊ ኣሎ። ንብዓት ከም ውሒዝ መዓልትን ለይትን ይውሓዝ። ንርእስኺ ዕረፍቲ ኣይትሃቢ፡ ዓይንኺ* እውን ኣይተዕርፊ። 
19  ተንስኢ! ብለይቲ፡ ኣብ መጀመርታ ሓለዋታት ኣእውዪ። ኣብ ቅድሚ ገጽ የሆዋ ልብኺ ኸም ማይ ኣፍስሲ። ስለ ህይወት* እቶም ኣብ ኵሉ ዅርናዕ ጐደና* ብጥሜት ውኖኦም ዜጥፍኡ ደቅኺ፡+ኣእዳውኪ ናብኡ ኣልዕሊ። 
20  ኦ የሆዋ፡ ርአ፡ ነቲ ኣዚኻ ዝቐጻዕካዮ እውን ጠምቶ። ኣንስቲዶ ፍረ ኸርሰንን ጥዑያት ደቀንን ይበልዓ፧+ ካህናትን ነብያትንዶኸ ኣብ መቕደስ የሆዋ ይቕተሉ፧+ 
21  ቈልዑን ኣረገውትን ሞይቶም ኣብ ምድሪ ኣብ ጐደናታት ተዘርጊሖም ኣለዉ።+ ደናግለይን* ኣጕባዘይን ብሰይፊ ወዲቖም እዮም።+ ብመዓልቲ ቝጥዓኻ ቐቲልካ፡ ብዘይ ርሕራሐ ኸኣ ሓሪድካ ኢኻ።+ 
22  ከም ንመዓልቲ በዓል፡+ ካብ ኵሉ ኣንፈት ሽበራ ጸዊዕካ። ብመዓልቲ ቝጥዓ የሆዋ፡ ሓደ እኳ ኣየምለጠን ወይ ኣይተረፈን፣+ነቶም ዝወለድክዎምን* ዘዕበኽዎምንሲ፡ ጸላእየይ ኣጽኒትዎም።+
