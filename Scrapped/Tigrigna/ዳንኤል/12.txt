12  “በቲ ግዜ እቲ፡ ሚካኤል፡*+ እቲ ምእንቲ ህዝብኻ* ዚቐውም ዓብዪ መስፍን+ ኪቐውም* እዩ። ህዝቢ ኻብ ዝሃለወሉ ግዜ ኣትሒዙ ኽሳዕ እቲ ግዜ እቲ ዘይኰነ ግዜ ጭንቂ ኪኸውን እዩ። በቲ ግዜ እቲ ኸኣ፡ ህዝብኻ፡ ኵሉ እቲ ኣብታ መጽሓፍ ተጻሒፉ እተረኽበ ዘበለ፡+ ኬምልጥ እዩ።+
2  ብዙሓት ካብቶም ኣብ ሓመድ ምድሪ ዝደቀሱ፡ ገሊኦም ናብ ናይ ዘለኣለም ህይወት፡ ገሊኦም እውን ናብ ጸርፍን ናብ ናይ ዘለኣለም ንዕቀትን ኪበራበሩ እዮም። 
3  “እቶም ልቦና ዘለዎም ድማ ከም ጠፈር ሰማይ፡ እቶም ንብዙሓት ናብ ጽድቂ ዜምጽኡ ኸኣ ከም ከዋኽብቲ ንዘለኣለመ ኣለም ደሚቖም ኪበርሁ እዮም። 
4  “ንስኻ ድማ ኣታ ዳንኤል፡ ክሳዕ ግዜ መወዳእታ ነዚ ቓላት እዚ ምስጢር ጌርካ ሓዞ፣ ነታ መጽሓፍ እውን ሕተማ።+ ብዙሓት ኪዞሩ እዮም፣* ናይ ሓቂ ፍልጠት ከኣ ኪበዝሕ እዩ።”+ 
5  ሽዑ፡ ኣነ ዳንኤል ጠመትኩ፡ ክልተ ኻልኦት ድማ እቲ ሓደ በዚ ገምገም ውሒዝ፡ እቲ ሓደ በቲ ገምገም ውሒዝ ደው ኢሎም ረኣኹ።+
6  ሽዑ፡ ሓደ ነቲ ኣብ ልዕሊ ማያት እቲ ውሒዝ ዝነበረ በፍታ እተኸድነ ሰብኣይ፡+ “ክሳዕ መወዳእታ እዚ መስተንክር ነገራት እዝስ ክንደይ ዚኣክል ኪኸውን እዩ፧” በሎ።
7  እቲ ኣብ ልዕሊ ማያት እቲ ውሒዝ ዝነበረ በፍታ እተኸድነ ሰብኣይ ከኣ፡ የማነይቲ ኢዱን ጸጋመይቲ ኢዱን ናብ ሰማያት ኣልዒሉ በቲ ንዘለኣለም ህያው ዝዀነ እናመሓለ፡+ “ንምዱብ ግዜን ምዱብ ግዜያትን ፍርቂ ግዜን* እዩ። ሓይሊ እቲ ቕዱስ ህዝቢ ተሓምሺሹ ምስ ተወድአ፡+ ኵሉ እዚ ነገር እዚ ኺፍጸም እዩ” ኺብል ከሎ ሰማዕኩ። 
8  ኣነ ድማ ሰማዕኩ፣ ክርዳእ ግና ኣይከኣልኩን።+ ስለዚ፡ “ኦ ጐይታይ፡ መወዳእታ እዚ ነገር እዚ እንታይ እዩ፧” በልክዎ። 
9  ንሱ ኸኣ ከምዚ በለኒ፦ “ዳንኤል፡ እዚ ቓላት ክሳዕ ግዜ መወዳእታ ምስጢር ጌርካ ኺትሓዝን ኪሕተምን ስለ ዝዀነ፡ ኪድ ደኣ።+
10  ብዙሓት ኪጸርዩን ኪጽዕድዉን ኪዅልዑን እዮም።+ እኩያት ከኣ እከይ ኪገብሩ እዮም፣ ካብቶም እኩያትሲ ሓደ እኳ ኣይኪርዳእን እዩ፣ እቶም ልቦና ዘለዎም ግና ኪርድኡ እዮም።+ 
11  “ካብቲ እቲ ወትሩ ዚቐርብ*+ እተወገደሉን እቲ ዜጥፍእ ጽያፍ ዝቘመሉን+ ድማ፡ 1,290 መዓልቲ ኪኸውን እዩ። 
12  “እቲ ዚጽበን* ኣብተን 1,335 መዓልቲ ዚበጽሕን ሕጉስ እዩ! 
13  “ንስኻ ግና ናብ መወዳእታ ኺድ። ክትዓርፍ ኢኻ፣ ኣብ መወዳእታ መዓልትታት ግና ንዕጫኻ* ኽትትንስእ ኢኻ።”+
