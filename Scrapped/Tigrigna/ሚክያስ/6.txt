6  እቲ የሆዋ ዚብሎ ዘሎ በጃኹም ስምዑ። ተንስእ፡ ጕዳይካ ኣብ ቅድሚ ኣኽራን ኣቕርብ፡ኵርባታት እውን ድምጽኻ ይስማዕ።+ 
 2  ጕዳይ የሆዋስ ምስ ህዝቡ እዩ፡ኣንጻር እስራኤል ከኣ ኪማጐት እዩ እሞ፡+ኣቱም ኣኽራን፡ ኣቱም ጽኑዕ መሰረታት ምድሪ፡ጕዳይ የሆዋ ስምዑ፦+ 
 3  “ኣታ ህዝበይ፡ እንታይ እየ ገይረካ፧ ከመይ ገይረኸ እየ ኣድኪመካ፧+ ኣንጻረይ መስክር። 
 4  ኣነስ ካብ ምድሪ ግብጺ ኣውጺአካ፡+ካብ ቤት ባርነት ከኣ ተበጅየካ፣+ንሙሴን ንኣሮንን ንሚርያምን ድማ ቀቅድሜኻ ሰዲደዮም።+ 
 5  ኣታ ህዝበይ፡ ግብርታት ጽድቂ የሆዋ ምእንቲ ኽትፈልጥሲ፡በጃኻ እቲ ባላቅ ንጉስ ሞኣብ ዝኣመሞ፡+እቲ በላዓም ወዲ ቤዖር እውን ዝመለሰሉ፡+እቲ ኻብ ሺጢም+ ክሳብ ጊልጋል+ ዝዀነ ዘክር።” 
 6  ናብ ቅድሚ የሆዋ እንታይ ሒዘ ኽመጽእ፧ ኣብ ቅድሚ እቲ ኣብ ላዕሊ ዘሎ ኣምላኽከ እንታይ ሒዘ ኽሰግድ፧ ናብ ቅድሚኡ ብምሉኡ ዚሓርር መስዋእቲ፡ምራኹት ሓደ ዓመት ሒዘዶ ኽመጽእ፧+ 
 7  የሆዋዶ ብኣሽሓት ደዓውልንብኣእላፋት ወሓይዝ ዘይትን ባህ ይብሎ እዩ፧+ ስለ በደለይሲ በዅሪ ወደይ፡ስለ ሓጢኣተይከ* ፍረ ኸርሰይዶ ኽህብ እየ፧+ 
 8  ኣታ ሰብ፡ ንሱ ጽቡቕ ዘበለ ነጊሩካ ኣሎ። የሆዋስ ካባኻ እንታይ እዩ ዚደሊ፧ ፍትሒ ኽትገብር፡*+ ተኣማንነት ክትፈቱ፡*+ምስ ኣምላኽካ+ እውን ብትሕትና ኽትመላለስ+ ጥራይ እዩ! 
 9  ድምጺ የሆዋ ንኸተማ ይጽውዓ፣እቶም ግብራዊ ጥበብ ዘለዎም ንስምካ ኺፈርሁ እዮም። ነቲ በትርን ነቲ ዘዳለዎን ኣቕልቡሉ።+ 
10  ኣብ ቤት እኩይሲ ገናዶ መዛግብቲ እከይንፍንፉን ኤፋን* ኣሎ፧ 
11  ብዘይቅኑዕ ሚዛንን ብኸረጺት መታለሊ እምኒ መምዘንንዶብስነ ምግባር ንጹህ ክኸውን እኽእል እየ፧+ 
12  ሃብታማታስ ዓመጻ ዝመልኦም እዮም፣ነበርታ ድማ ሓሶት ይዛረቡ፣+ልሳኖም ከኣ ኣብ ኣፎም መታለሊት እያ።+ 
13  “ስለዚ፡ ወቒዐ ከቝስለካ፡+ብሰሪ ሓጢኣትካ ኸባድመካ እየ። 
14  ክትበልዕ፡ ግናኸ ኣይክትጸግብን ኢኻ፣ውሽጥኻ ባዶ ኪኸውን እዩ።+ ነቲ እትኣልዮ፡ ኣይክትዓቝሮን ኢኻ፣ነቲ እትዓቝሮ ኸኣ፡ ንሰይፊ ኽህቦ እየ። 
15  ክትዘርእ፡ ግናኸ ኣይክትዓጽድን ኢኻ። ኣውልዕ ክትረግጽ፡ ግናኸ ዘይቱ ኣይክትጥቀመሉን ኢኻ፣ጕዕሽ ወይኒ ኽትገብር፡ ግናኸ ወይኒ ኣይክትሰትን ኢኻ።+ 
16  ንስኻትኩምሲ ሕጊ ዖምሪን ኵሉ ግብሪ ቤት ኣከኣብን ትሕልዉ፡+ከም ምኽሮም ከኣ ትመላለሱ ኢኹም። ስለዚ፡ መሰክሒ ኽገብረካ፡ንነበርታ ድማ መፋጸዪ ኽገብር እየ፣+ንዕቀት ህዝብታት ድማ ክትጾሩ ኢኹም።”+
