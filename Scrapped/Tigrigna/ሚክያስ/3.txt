3  ከምዚ ድማ በልኩ፦ “ኣቱም ርእስታት ያእቆብ፡ኣቱም ኣዘዝቲ ቤት እስራኤል፡ በጃኹም ስምዑ።+ ፍትሒ ዘበለስ ክትፈልጡዶ ኣይግብኣኩምን፧ 
 2  ንስኻትኩም ግና ጽቡቕ ትጸልኡ፡+ ክፉእ ከኣ ትፈትዉ ኢኹም፣+ቈርበቶም ካብ ህዝበይ ትቐልጡ፡ ስጋኦም እውን ካብ ኣዕጽምቶም ትስጥዩ።+ 
 3  ስጋ ህዝበይ እውን ትበልዑ፣+ቈርበቶም ትቐልጡ፣ከምቲ ኣብ ቍራዕ፡ ኣብ ድስቲ ዚስኽተት ስጋ ኪዀኑ፡ኣዕጽምቶም ትሰብሩን ትሕምሽሹን።+ 
 4  ሽዑ፡ ናብ የሆዋ ኺምህለሉ እዮም፣ንሱ ግና ኣይኪምልሰሎምን እዩ። በቲ ግዜ እቲ፡ ብሰንኪ እቲ እኩይ ግብርታቶም፡ገጹ ኺሓብኣሎም እዩ።+ 
 5  የሆዋ ብዛዕባ እቶም ንህዝበይ ዜስሕቱ ዘለዉ፡+ብኣስናኖም እናነኸሱ፡*+ ‘ሰላም!’ ኢሎም ዚእውጁ፡+ናብ ኣፎም ገለ እኳ ንዘየዀለሰ ግና ውግእ ዚእውጁ* ነብያት ከምዚ ይብል፦ 
 6  ‘ለይቲ እምበር፡+ ራእይ ኣይኪዀነልኩምን፡+ጸልማት ጥራይ እምበር፡ ጥንቈላ ኣይኪዀነልኩምን እዩ። ጸሓይ ኣብ ነብያት ክትዓርብ፡መዓልቲ ኸኣ ክትጽልምቶም እያ።+ 
 7  እቶም ሰብ ራእይ ኪሓንኩ፡+እቶም ጠንቈልቲ ድማ ኪሓፍሩ እዮም። ካብ ኣምላኽ ምላሽ የልቦን እሞ፡ኵላቶም ጭሕሞም* ኪኸድኑ እዮም።’”
 8  ኣነ ኸኣ ንያእቆብ በደሉ፡ ንእስራኤል ድማ ሓጢኣቱ ኽነግሮስ፡ብመንፈስ የሆዋ ሓይልንፍትሕን ብርታዐን ተመሊአ ኣለኹ። 
 9  ኣቱም ርእስታት ቤት ያእቆብ፡ኣቱም ኣዘዝቲ ቤት እስራኤል፡+ በጃኹም እዚ ስምዑ፣ንስኻትኩም ፍትሒ ትፍንፍኑ፡ ንዅሉ ቕኑዕ ከኣ ተቕንኑ፣+
10  ንጽዮን ብምፍሳስ ደም፡ ንየሩሳሌም ድማ ብዓመጻ ትሃንጹ።+ 
11  መራሕታ* ብጉቦ ይፈርዱ፣+ካህናታ ብዋጋ ይምህሩ፡+ነብያታ ኸኣ ብገንዘብ* ይጥንቍሉ።+ ግናኸ፡ “የሆዋስ ምሳና ደይኰነን፧+ መዓት ኣይኪወርደናን እዩ”+እናበሉ ናብ የሆዋ ይጽግዑ።* 
12  ስለዚ፡ ብሰርኹም፡ጽዮን ከም ግራት ክትሕረስ፡የሩሳሌም ከኣ ኵምራታት ዑና ኽትከውን እያ፣+ከረን እታ ቤት* ድማ ኣብ ዱር ከም ዘሎ በረኽቲ* ኪኸውን እዩ።+
