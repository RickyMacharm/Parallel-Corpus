7  ኣነ ኸምቲ ፍረ ሓጋይ ምስ ተኣከበ፡ድሕሪ ምእካብ ፍረ ወይኒ ኸኣ ቀሪም ምስ ተቐርመ፡ዚብላዕ ዘለላ ወይኒ ዀነዝምነዮ* ቐዳማይ በለስ ዘይረክብኰይነ እየ እሞ፡ ወይለይ! 
 2  እሙን ካብ ምድሪ ጠፊኡ፣ኣብ መንጎ ሰባት፡ ሓደ እኳ ቕኑዕ የልቦን።+ ኵላቶም ደም ኬፍስሱ የድብዩ።+ ነፍሲ ወከፍ ንሓዉ ብመርበብ ይሃድኖ። 
 3  ኣእዳዎም ንኽፉእ ተግባር ክኢላታት እየን፣+መስፍን ይግድድ፡ፈራዲ ዓስቢ ይደሊ፡+ምርኡይ ትምኒቱ* ይገልጽ፡+ብሓባር ኰይኖም ድማ ይዓይዩ።* 
 4  እቲ ኻባታቶም ዝበለጸ ኸም እሾዅ እዩ፣እቲ ኻባታቶም ዝቐንዐ ኸኣ ካብ ሓጹር እሾዅ ይገድድ። መዓልቲ ሓለውትኻን ምጽብጻብካን ክትመጽእ እያ።+ ሕጂ ኺስምብዱ እዮም።+ 
 5  ብብጻይካ ኣይትእመን፣ወይ ብናይ ቀረባ ዓርክኻ ኣይትተኣመን።+ ኣብ ቅድሚ እታ ኣብ ሕቝፍኻ እትድቅስ፡ ኣፍካ ሓሉ። 
 6  ወድስ ንኣቦኡ ይንዕቕ፡ጓል ኣንጻር ኣዲኣ ትልዓል፡+ሰበይቲ ወዲ ኣንጻር ሓማታ ትኸውን፣+ንሰብ ቤተ ሰቡ ጸላእቱ እዮም።+ 
 7  ኣነ ግና ናብ የሆዋ ኽጥምት፡+ንኣምላኽ ድሕነተይ ከኣ ክጽበዮ* እየ።+ ኣምላኸይ ኪሰምዓኒ እዩ።+ 
 8  ኣቲ ጸላኢተይ፡ ብኣይ ኣይትተሓጐሲ። ዋላ እኳ እንተ ወደቕኩ፡ ክትንስእ እየ፣ኣብ ጸልማት እኳ እንተ ተቐመጥኩ፡ የሆዋ ብርሃነይ ኪኸውን እዩ። 
 9  ንዕኡ በዲለዮ እየ እሞ፡+ንጕዳየይ ክሳዕ ዚማጐተለይን ፍትሒ ኽሳዕ ዘውጽኣለይንነድሪ የሆዋ ኽጸውር እየ። ናብ ብርሃን ኬውጽኣኒ እዩ፣ጽድቁ ኽርኢ እየ። 
10  እታ፡ “የሆዋ ኣምላኽካ ኣበይ ኣሎ፧” ዝበለትኒ+ጸላኢተይ እውን ክትርኢ፡ብሕፍረት ከኣ ክትክደን እያ። ኣዒንተይ ኪርእያኣ እየን። ሕጂ ኸም ጭቃ ጐደና ኽትርገጽ እያ። 
11  እታ መካበብያ ዚህነጸላ መዓልቲ ኽትመጽእ እያ፣በታ መዓልቲ እቲኣ፡ እቲ ዶብ ኪሰፍሕ እዩ።* 
12  በታ መዓልቲ እቲኣ፡ ካብ ኣሶርን ከተማታት ግብጽን፡ካብ ግብጺ ኽሳብ መገዲ እቲ ፈለግ፡*ካብ ባሕሪ ኽሳብ ባሕሪ፡ ካብ ከረን እውን ክሳብ ከረን+ናባኻ ኺመጹ እዮም። 
13  እታ ምድሪ ብሰሪ ነበርታ፡ብሰንኪ እቲ ዝገበርዎ* ኽትባድም እያ። 
14  ንህዝብኻ፡ ንመጓሰ ርስትኻ፡ነቲ ኣብ ዱር፡ ኣብ ማእከል ግራት ፍረታት በይኑ ዚነብር ዝነበረ፡ ብበትርኻ ጓሲ።+ ከምቲ ናይ ቀደም፡ ኣብ ባሳንን ጊልዓድን+ ይብልዑ። 
15  “ከምተን ካብ ምድሪ ግብጺ ዝወጻእካለን መዓልትታት፡ዜደንቕ ነገራት ኬርእዮ እየ።+ 
16  ኣህዛብ ምስ ኵሉ ሓይሎም ኪርእዩን ኪሓፍሩን እዮም።+ ኢዶም ኣብ ኣፎም ኬንብሩ እዮም፣ኣእዛኖም ድማ ጸማማት ኪዀና እየን። 
17  ከም ኣትማን ሓመድ ኪልሕሱ፡+ከም ለመምታ ምድሪ ኸኣ ካብ ዕርዶም ራዕራዕ እናበሉ ኺወጹ እዮም። እናረዓዱ ናብ የሆዋ ኣምላኽና ኺመጹ፡ንዓኻ እውን ኪፈርሁኻ እዮም።”+ 
18  ከማኻ ዝበለ ኣምላኽ፡ስሕተት ዚሓድግ፡ ኣበሳ+ እቲ ተረፍ ርስቱ+ ዚሓልፍ መን እዩ፧ ብተኣማንነት ብዚርአ ፍቕሪ እዩ ደስ ዚብሎ እሞ፡+ቍጥዓኡ ንዘለኣለም ኣይዓቍርን እዩ። 
19  መሊሱ ኺምሕረና፡+ ንስሕተትና ኸኣ ኪስዕሮ* እዩ። ንዅሉ ሓጢኣቶም ናብ መዓሙቝ ባሕሪ ኽትድርብዮ ኢኻ።+ 
20  ከምቲ ቐደም ንኣቦታትና ዝመሓልካሎም፡+ንያእቆብ ተኣማንነት ከተርኢ፡ንኣብርሃም ድማ ብተኣማንነት ከተፍቅሮ ኢኻ።
