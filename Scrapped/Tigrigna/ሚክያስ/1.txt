1  ብዘመን ዮታምን+ ኣሓዝን+ ህዝቅያስን+ ነገስታት ይሁዳ፡+ ናብ ሚክያስ*+ ብዓል ሞረሸት ዝመጸ፡ ብዛዕባ ሰማርያን የሩሳሌምን ከኣ ብራእይ ዝረኣዮ ቓል የሆዋ፦ 
 2  “ኣቱም ህዝብታት ኵላትኩም፡ ስምዑ! ኣቲ ምድሪ ምስቲ ንዓኺ ዝመልኣኪ ኣቕልቢ፣እቲ ልዑላዊ ጐይታ ዝዀነ የሆዋ፡—የሆዋ ኻብ ቅድስቲ ቤተ መቕደሱ፡—ኣንጻርኩም ይመስክር።+ 
 3  እንሆ፡ የሆዋስ ካብ ቦታኡ ይወጽእ ኣሎ፣ወሪዱ ድማ ንበረኽቲ ምድሪ ኺረግጾ እዩ። 
 4  ከም ስምዒ ኣብ ቅድሚ ሓዊ፡ከምቲ ኣብ ጸድፊ ዝፈሰሰ ማያት፡ኣኽራን ኣብ ትሕቲኡ ኺመክኽ፡+ስንጭሮታት* ከኣ ኪጭደድ እዩ። 
 5  እዚ ዅሉ ብሰሪ በደል ያእቆብ፡ብሰሪ ሓጢኣት ቤት እስራኤል እዩ።+ በደል ያእቆብ እንታይ እዩ፧ ሰማርያ ደይኰነትን፧+ በረኽቲ ይሁዳኸ እንታይ እዩ፧+ የሩሳሌም ደይኰነትን፧ 
 6  ንሰማርያ ዅምራ ዑናታት መሮር፡ቦታ መትከሊ ኣታኽልቲ ወይኒ ኽገብራ እየ፣ንኣእማና ናብ ስንጭሮ ኽድርብዮ፡ንመሰረታታ ድማ ጥራዩ ኽገብሮ እየ። 
 7  ኵሉ ቕሩጽ ምስልታታ ኺሕምሸሽ፡+ኵሉ እቲ እተቘጽረትሉ ህያባታ* ኸኣ ብሓዊ ኺነድድ እዩ።+ ንዅሎም ጣኦታታ ኸባድሞም እየ። ንዓታቶምሲ ብዓስቢ ምንዝርና እያ ኣኪባቶም፡መሊሶም እውን ዓስቢ ምንዝርና ኪዀኑ እዮም።” 
 8  ብሰሪ እዚ ዋይዋይ ክብልን ከእውን እየ፣+ጥራይ እግረይን ጥራየይን ክኸይድ እየ።+ ዋይዋይታይ ከም ናይ ወኻሩ፡*ሓዘነይ ድማ ከም ናይ ሰገናት ኪኸውን እዩ። 
 9  ከመይሲ፡ ቍስላ ኺሓዊ ዘይክእል እዩ፣+ክሳብ ይሁዳ መጺኡ ኣሎ።+ መዓት ናብ ኣፍ ደገ ህዝበይ ናብ የሩሳሌም ኣስፋሕፊሑ ኣሎ።+ 
10  “ኣብ ጋት ኣይትንገሩ፣ጠሪስኩም ኣይትብከዩ። ኣብ ቤት-ኣፍራ ኣብ ሓመድ ጠንቀላዕላዕ በሉ። 
11  ኣቱም ነበርቲ ሳፊር፡ ዓሪቕኩምን ሓፊርኩምን ተሳገሩ።* ነበርቲ ጾኣናን ኣይወጹን።* ኣብ ቤት-ኤጽል ዋይዋይታ ኪኸውን እዩ፣ ደገፋ እውን ካባኻትኩም ከተርሕቕ እያ። 
12  ነበርቲ ማሮትሲ ጽቡቕ ተጸብዮም፣*ክፉእ ግና ካብ የሆዋ ናብ ኣፍ ደገ የሩሳሌም መጺኡ። 
13  ኣቱም ነበርቲ ላኪሽ፡+ ሰረገላ ምስ ጕጅለ ኣፍራስ እሰሩ።* ኣባኻትኩም በደላት እስራኤል ተረኺቡ እዩ እሞ፡ንስኻትኩም ንጓል ጽዮን መጀመርታ ሓጢኣት ኢኹም ኔርኩም።+ 
14  ስለዚ፡ ንሞረሸት-ጋት ህያባት ስንብታ ኽትህቡ ኢኹም። ኣባይቲ ኣክዚብ+ ንነገስታት እስራኤል ዜታልል እዩ ነይሩ። 
15  ኣቱም ነበርቲ ማረሻ፡+ ነቲ ሰዓሪ* ኸምጽኣልኩም እየ።*+ ክብሪ እስራኤል ክሳብ ዓዱላም+ ኪመጽእ እዩ። 
16  ነቶም እትፈትውዎም ደቅኹም፡ ጸጕርኹም ተመለጡሎምን ተላጸዩሎምን። ካባኺ ናብ ምርኮ ተወሲዶም እዮም እሞ፡+ከም ንስሪ ተመለጡ።”
