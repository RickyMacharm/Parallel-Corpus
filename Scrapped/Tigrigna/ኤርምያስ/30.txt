30  እቲ ኻብ የሆዋ ናብ ኤርምያስ ዝመጸ ቓል ከምዚ ይብል፦
2  “የሆዋ ኣምላኽ እስራኤል ከምዚ ይብል፦ ‘ኵለን እተን እተዛረብኩኻ ቓላት ኣብ መጽሓፍ ጽሓፈን።
3  “እንሆ፡ ንምሩኻት ህዝበይ እስራኤልን ይሁዳን ዚእክበለን መዓልትታት ይመጻ ኣለዋ”+ ይብል የሆዋ፡ “ናብታ ንኣቦታቶም ዝሃብክዎም ምድሪ ድማ ክመልሶም እየ፣ ንሳቶም እውን መሊሶም ኪርስተይዋ እዮም” ይብል የሆዋ።’”+ 
4  እተን የሆዋ ንእስራኤልን ንይሁዳን እተዛረበን ቃላት እዚአን እየን። 
 5  የሆዋ ኸምዚ ይብል፦ “ደሃይ እቶም ራዕራዕ ዚብሉ ሰሚዕና ኣለና፣ሽበራ እምበር ሰላም የልቦን። 
 6  ሰብኣይ ኪወልድ ዚኽእል እንተ ዀይኑ እስከ ሕተቱ። ስለምንታይ ደኣ እየ ዅሉ ብርቱዕ ሰብኣይከም እትወልድ ሰበይቲ ኣእዳዉ ኣብ ከብዱ* ገይሩ ዝርኢ ዘለኹ፧+ ስለምንታይከ እዩ ዅሉ ገጽ ጸምልዩ ዘሎ፧ 
 7  ኣየ፡ እታ መዓልቲ እቲኣስ እተስካሕክሕ* እያ።+ ከምኣ ዝበለ የልቦን፣ንያእቆብሲ ግዜ ጭንቁ እያ። ግናኸ፡ ካብኣ ኺድሕን እዩ።” 
8  “በታ መዓልቲ እቲኣ ድማ፡” ይብል የሆዋ ጐይታ ሰራዊት፡ “ኣርዑት ካብ ክሳድካ ኽሰብር፡ መእሰሪታትካ እውን ክበትኽ እየ፣ ድሕሪ ደጊም ከኣ ጓኖት ባርያኦም ኣይኪገብርዎን* እዮም።
9  ንየሆዋ ኣምላኾምን ነቲ ኣነ ዘተንስኣሎም ዳዊት ንጉሶምን ደኣ ኼገልግሉ እዮም።”+ 
10  “ንዓኻ ኻብ ርሑቕ፡ንዘርእኻ ኸኣ ካብ ምድሪ ምርኮ ኸድሕን እየ እሞ፡+ንስኻ ድማ ኣታ ጊልያይ ያእቆብ፡ ኣይትፍራህ” ይብል የሆዋ፡“ኣታ እስራኤል እውን፡ ኣይትሸበር።+ ያእቆብ ኪምለስን ኪሃድእን እዩ፡ ኣይኪርበሽን ድማ እዩ፣ዜፍርሆ ኸኣ ኣይኪህሉን እዩ።”+ 
11  “ከድሕነካስ ምሳኻ እየ” ይብል የሆዋ። “ንዅሎም እቶም ናባታቶም ፋሕ ዘበልኩኻ ኣህዛብ ደኣ ኸጽንት እየ፣+ንዓኻ ግና ኣይከጽንተካን እየ።+ ብልክዕ ክግስጸካ* እየ እምበር፡ከይቀጻዕኩስ ኣይክሓድገካን እየ።”+ 
12  የሆዋስ ከምዚ ይብል፦ “መስበርትኺ ኣይሓውን እዩ።+ ቍስልኺ ዘይሓዊ እዩ። 
13  ዚማጐተልኪ የልቦን፣ቍስልኺ ዚሓውየሉ መገዲ የልቦን። ንዓኺ ዚኸውን ፈውሲ የልቦን። 
14  ብሰሪ እቲ ዓብዪ በደልክን ብዙሕ ሓጢኣትክን፡+ብመውቃዕቲ ጸላእንብመቕጻዕቲ ጨካንን ወቒዐኪ እየ እሞ፡+ኵሎም እቶም ኣዝዮም ዜፍቅሩኺ ረሲዖምኺ እዮም።+ ደጊም ኣይደልዩኽን እዮም። 
15  ስለምንታይ ኢኺ ብሰሪ መስበርትኺ እተእውዪ፧ ስቓይኪ ዘይሓዊ እዩ! ብሰሪ እቲ ዓብዪ በደልክን ብዙሕ ሓጢኣትክን፡+እዚ ገይረኪ ኣለኹ። 
16  ስለዚ፡ ኵሎም እቶም ዚውሕጡኺ፡ ኪውሓጡ፡+ኵሎም ጸላእትኺ እውን ናብ ምርኮ ኺውሰዱ እዮም።+ እቶም ዚዝርፉኺ፡ ኪዝረፉ እዮም፣ነቶም ዚዘምቱኺ ድማ፡ ንዘመተ ኣሕሊፈ ኽህቦም እየ።”+ 
17  “ድርብይቲ፡ ‘ሓደ እኳ ዘይደልያ ጽዮን፡’+ኢሎም እኳ እንተ ጸውዑኺ፡ኣነ ግና ከጥዕየክን ቍስልኺ ኸሕውን እየ”+ ይብል የሆዋ። 
18  የሆዋ ኸምዚ ይብል፦ “እንሆ፡ ንምሩኻት ድንኳናት ያእቆብ እእክቦም ኣለኹ፣+ንማሕደራቱ ድማ ክድንግጸሉ እየ። እታ ኸተማ ኣብ ኵርባኣ ዳግም ክትህነጽ እያ፣+እቲ እተዓርደ ግምብታታ ኸኣ ኣብቲ ግቡእ ቦታኡ ኪቐውም እዩ። 
19  ካባታቶም ከኣ ምስጋናን ደሃይ ሰሓቕን ኪወጽእ እዩ።+ ኣነ ኸሰስኖም እየ እሞ፡ ኣይኪውሕዱን እዮም፣+ከብዝሖም* እየ እሞ፡ኣብ ግምት ዘይኣትዉ ኣይኪዀኑን እዮም።+ 
20  ደቁ ኸም ቀደም ኪዀኑ እዮም፣ኣኼባኡ ኸኣ ኣብ ቅድመይ ኪጸንዕ እዩ።+ ንዅሎም ተጻረርቱ ድማ ስጕምቲ ኽወስደሎም እየ።+ 
21  ዓብይኡ ሓደ ኻብኡ ኪኸውን፡ገዛኢኡ ድማ ካብኡ ኺወጽእ እዩ። ከቕርቦ፡ ንሱ ድማ ኪቐርበኒ እዩ።” “እንተ ዘይኰነስ፡ ኪቐርበኒ ዚደፍር* መን እዩ፧” ይብል የሆዋ። 
22  “ንስኻትኩም ከኣ ህዝበይ ክትኰኑ ኢኹም፣+ ኣነ እውን ኣምላኽኩም ክኸውን እየ።”+ 
23  እንሆ፡ ህቦብላ ንፋስ የሆዋ ብነድሪ ኺወጽእ እዩ፣+ኣብ ርእሲ እኩያት ሕምብሊል ዚብል ዚዅስትር ህቦብላ እዩ። 
24  ሓሳብ ልቡ ኽሳዕ ዚፍጽምን ዚገብርን፡+ዚነድድ ቍጥዓ የሆዋ ኣይኪምለስን እዩ። ኣብተን ዳሕሮት መዓልትታት ነዚ ኽትርድእዎ ኢኹም።+
