10  ኣቱም ቤት እስራኤል፡ እቲ የሆዋ ኣንጻርኩም እተዛረቦ ቓል ስምዑ።
2  የሆዋ ኸምዚ ይብል፦ “መገዲ ኣህዛብ ኣይትምሃሩ፣+ኣህዛብ ብእኡ ይርዕዱ እዮም እሞ፡ብምልክታት ሰማያት እውን ኣይትርዓዱ።+ 
 3  ልምድታት ህዝብታትሲ ናይ ሓሶት* እዩ። ካብ ዱር እተቘርጸ እሞ፡ብኣእዳው ኢደ ጥበበኛ ብንዋቱ* እተሰርሐ ኦም ጥራይ እዩ።+ 
 4  ብብሩርን ብወርቅን ይስልምዎ፣+ከይወድቕ ከኣ ብሞደሻን ብመሳምርን የጽንዕዎ።+ 
 5  ኣብ ግራት ኣጕርሲ ኸም ዘሎ መሰንበድ ጭሩ፡ ኪዛረቡ ኣይክእሉን እዮም፣+ኪኸዱ ኣይክእሉን እዮም እሞ፡ ኪጽወሩ ኣለዎም።+ ኪጐድኡ ኣይክእሉን እዮም እሞ፡ ኣይትፍርህዎም፣ጽቡቕ ኪገብሩ እውን ኣይክእሉን እዮም።”+ 
 6  ኦ የሆዋ፡ ከማኻ ዝበለ ሓደ እኳ የልቦን።+ ንስኻ ዓብዪ ኢኻ፡ ስምካ እውን ዓብይን ሓያልን እዩ። 
 7  ኦ ንጉስ ኣህዛብ፡+ ይግብኣካ እዩ እሞ፡ መን እዩ ዘይፈርሃካ፧ ካብ ኵሎም ጥበበኛታት ኣህዛብን ካብ ኵለን መንግስትታቶምንሲ፡ከማኻ ዝበለ ሓደ እኳ የልቦን።+ 
 8  ኵላቶም ዘይሓስቡን ዓያሹን እዮም።+ ካብ ኦም ዚውሃብ ትምህርትስ ፍጹም ናይ ሓሶት* እዩ።+ 
 9  ስራሕ ኢደ ጥበበኛ ዝዀነን ብኣእዳው ኣንጠረኛ እተገብረንተቐጥቂጡ ዝረቐቐ ብሩር ካብ ተርሲስ፡+ ወርቂ ኸኣ ካብ ኡፋዝ የምጽኡ። ክዳውንቶም ሰማያዊ ፈትልን ጁዅ ዝሕብሩ ጸምርን እዩ። ኵላቶም ብኽኢላታት ሰራሕተኛታት እተገብሩ እዮም። 
10  ግናኸ፡ ብሓቂ ኣምላኽ ዝዀነ የሆዋ እዩ። ንሱ ህያው ኣምላኽን+ ናይ ዘለኣለም ንጉስን+ እዩ። ብቝጥዓኡ ምድሪ ኸተንቀጥቅጥ እያ፣+ካብ ኣህዛብ እውን ንዅነኔኡ ኺጻወር ዚኽእል የልቦን። 
11  * ከምዚ ድማ በልዎም፦ “እዞም ሰማያትን ምድርን ዘይገበሩ ኣማልኽቲካብ ምድርን ካብ ትሕቲ ሰማያትን ኪጠፍኡ እዮም።”+ 
12  ንሱ ብሓይሉ ንምድሪ ዝገበራ፡ብጥበቡ ንፍርያም ምድሪ ዝሰረታ፡+ብኣእምሮኡ ኸኣ ንሰማያት ዝዘርግሐ እዩ።+ 
13  ድምጹ ምስ ዜስምዕ፡ኣብ ሰማያት ዘሎ ማያት ይናወጽ፣+ካብ ወሰናት ምድሪ ድማ ደበናታት* የዕርግ።+ ንዝናም በርቂ* ይገብረሉ፣ካብ ማዕከኑ እውን ንፋስ የውጽእ።+ 
14  ኵሉ ሰብ ይዕሹን ፍልጠት ዘይብሉ ይኸውንን። ኵሉ ኣንጠረኛ ብሰሪ እቲ ጽሩብ ምስሊ ይሓፍር፣+እቲ ፍሱስ ምስሉስ ናይ ሓሶት እዩ፣መንፈስ* ከኣ የብሎምን።+ 
15  ናይ ሓሶት* እዮም፣ ዕዮ ላግጺ እውን እዮም።+ መዓልቲ ምጽብጻቦም ምስ መጸት፡ ኪጠፍኡ እዮም። 
16  ግደ ያእቆብ ከምዚኣቶም ኣይኰነን፣ንሱስ ንዅሉ ዝደኰነ እዩ፣እስራኤል ከኣ በትሪ ርስቱ እዩ።+ ስሙ የሆዋ ጐይታ ሰራዊት እዩ።+ 
17  ኣቲ ኣብ ትሕቲ ኸበባ እትቕመጢ፡ኣቕሑኺ ኻብ ምድሪ ኣክቢ። 
18  የሆዋስ ከምዚ ይብል፦ “እንሆ፡ በዚ ግዜ እዚ ነዞም ነበርቲ ኻብዛ ምድሪ እድርብዮም* ኣለኹ፣+ከጨንቖም እውን እየ።” 
19  ብሰሪ መስበርተይሲ ወይለይ!+ ቍስለይ ዘይሓዊ እዩ። ኣነ ኸኣ ከምዚ በልኩ፦ “እዝስ ብርግጽ ሕማመይ እዩ፡ ክጾሮ ድማ እየ። 
20  ድንኳነይ ዓንያ፡ ኣግማድ ድንኳነይ ከኣ ተበቲኹ።+ ደቀይ ሓዲጎምኒ፡ የለዉን እውን።+ ድንኳነይ ዚግትር ወይ ዓለባታት ድንኳነይ ዜልዕል ሓደ እኳ የልቦን። 
21  ጓሶትሲ ዓሽዮም፣+ንየሆዋ ድማ ኣይሓተትዎን።+ ስለዚ፡ ብልቦና ኣይተመላለሱን፣ኵለን መጓሰታቶም ከኣ ፋሕ ኢለን ኣለዋ።”+ 
22  ስማዕ! ወረ ይመጽእ ኣሎ! ንኸተማታት ይሁዳ ኼባድመንን ሰፈር ወኻሩ* ኺገብረንን+ካብ ምድሪ ሰሜን ብርቱዕ ምንድቕዳቕ ይመጽእ ኣሎ።+ 
23  ኦ የሆዋ፡ መገዲ ሰብ ናቱ ኸም ዘይኰነት ኣጸቢቐ እፈልጥ እየ። ዚመላለስ ሰብ እውን ስጕምቱ ኬቕንዕ ናቱ ኣይኰነን።+ 
24  ኦ የሆዋ፡ ብፍርዲ ኣርመኒ፣ከይተጥፍኣኒ ግና ብቝጥዓኻ ኣይኹን።+ 
25  ነድርኻ ኣብቶም ዕሽሽ ዚብሉኻ ኣህዛብ፡+ኣብቶም ስምካ ዘይጽውዑ ዓሌታት ክዖ። ንሳቶምሲ ንያእቆብ ውሒጦምዎ፡+እወ፡ ክሳዕ ዚጸንት ውሒጦምዎ፣+ንዓዱ እውን ኣባዲሞምዋ።+
