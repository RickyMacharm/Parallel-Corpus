3  “ሰብኣይ ንሰበይቱ እንተ ሰዲድዋ፡ ንሳ እውን ንዕኡ ሓዲጋ ናይ ካልእ ሰብኣይ እንተ ዀይና፡ ከም ብሓድሽዶ ናብኣ ይምለስ እዩ፧” ይብሃል እዩ። እታ ምድሪ እቲኣስ ጠሪሳዶ ኣይተበከለትን፧+ “ምስ ብዙሓት ብጾትኪ መንዚርኪ ኢኺ፣+እሞኸ ናባይዶ ኽትምለሲ ኢኺ፧” ይብል የሆዋ። 
 2  “ኣዒንትኺ ናብ መላጥ ኵርባታት ኣልዒልኪ ርኣዪ። ኣበይ እሞ ኢኺ ዘይተዓመጽኪ፧ ከም ዘላን* ኣብ በረኻ፡ኣብ ጥቓ መገድታት ኮፍ ኢልክሎም። ብምንዝርናኽን ብእከይክንነታ ምድሪ በኪልክያ።+ 
 3  ስለዚ፡ ዝናም ተኸልኪሉ፣+ዝናም ጽብሓት እውን የልቦን። ሕንከት ዘይብሉ ገጽ* ናይ እትምንዝር ሰበይቲ ኣሎኪ፣ምሕፋር ከኣ ኣቢኺ።+ 
 4  ሕጂ ግና ከምዚ ኢልኪ ትጽውዕኒ ኣለኺ፦ ‘ኣቦየ፡ ንስኻ መሓዛ ንእስነተይ ኢኻ!+ 
 5  ንዘለኣለምዶ ተቐይምካ ይንበር እዩ፧ ወይስ ንሓዋሩዶ ቒም ይትሓዝ እዩ፧’ ንስኽስ ከምኡ ትብሊ፣ኵሉ እቲ ኽትገብርዮ እትኽእሊ ኽፉእ ግና ትገብሪ ኣለኺ።”+ 
6  ብዘመን ንጉስ ዮስያስ፡+ የሆዋ ኸምዚ በለኒ፦ “‘እዛ ዘይእምንቲ እስራኤል ዝገበረቶዶ ርኢኻ፧ ክትምንዝርሲ ናብ ኵሉ ነዋሕቲ ኣኽራንን ናብ ትሕቲ ዅሉ ልሙዕ ኦምን ደዪባ።+
7  እዚ ዅሉ ምስ ገበረት እኳ፡ ናባይ ክትምለስ መመሊሰ ነጊረያ፣+ ንሳ ግና ኣይተመልሰትን፣ ይሁዳ ኸኣ ነታ ጠላሚት ሓብታ ትርኢ ነይራ።+
8  እዚ ምስ ረኣኹ፡ ነታ ዘይእምንቲ እስራኤል ብምኽንያት እቲ ዝሙታ፡+ ምሉእ ጽሑፍ መፍትሒኣ+ ሂበ ሰዲደያ። እታ ጠላሚት ሓብታ ይሁዳ ግና ኣይፈርሀትን፣ ንሳ እውን ከይዳ መንዚራ።+
9  ንምንዝርናኣ ኣቕሊላ ርእያቶ፣ ነታ ምድሪ ድማ በኪላታ፣ ምስ ኣእማንን ምስ ኣእዋምን ከኣ መንዚራ።+
10  እዚ ዅሉ ዀይኑ ኽነሱ፡ እታ ጠላሚት ሓብታ ይሁዳ፡ ከተምስል እምበር፡ ብምሉእ ልባ ናባይ ኣይተመልሰትን’ ይብል የሆዋ።” 
11  የሆዋ ድማ ከምዚ በለኒ፦ “ካብታ ጠላሚት ይሁዳስ እታ* ዘይእምንቲ እስራኤል ትጸድቕ።+
12  ኪድ እሞ ነዚ ቓላት እዚ ናብ ሰሜን ኣውጆ፦+ “‘“ኣቲ ኸዳዕ እስራኤል፡ ተመለሲ” ይብል የሆዋ።’+ ‘“ኣነ እሙን እየ እሞ፡ ብቝጥዓ ኣትሒተ ኣይክርእየኩምን* እየ”+ ይብል የሆዋ።’ ‘“ንዘለኣለም ኣይክቕየምን እየ።
13  ካብ የሆዋ ኣምላኽኪ ኢኺ ዓሊኺ እሞ፡ ጌጋኺ ጥራይ ተኣመኒ። ኣብ ትሕቲ ዅሉ ልሙዕ ኦም፡ ምስ ጓኖት* ብስጋ ተራኺብኪ፣* ድምጸይ ግና ኣይተኣዘዝክን” ይብል የሆዋ።’” 
14  “ኣቱም ከዳዓት ደቂ፡ ተመለሱ” ይብል የሆዋ። “ኣነስ ናይ ሓቂ ጐይታኹም* ኰይነ ኣለኹ፣ ሓደ ኻብ ከተማ፡ ክልተ ድማ ካብ ዓሌት ክወስደኩም፡ ናብ ጽዮን ከኣ ከምጽኣኩም እየ።+
15  ከም ልበይ ዝዀኑ ጓሶት ክህበኩም እየ፣+ ንሳቶም ድማ ብፍልጠትን ብልቦናን ኪምግቡኹም እዮም።
16  በተን መዓልትታት እቲአን፡ ኣብታ ምድሪ ኽትበዝሑን ክትፋረዩን ኢኹም፡” ይብል የሆዋ።+ “ደጊም ‘ታቦት ኪዳን የሆዋ!’ ኣይኪብሉን እዮም። ኣብ ልቦም ኣይኪመጽእን፡ ኣይኪዝክርዎን እዮም፣ ኣይኬድልዮምን፡ ከም ብሓድሽ እውን ኣይኪግበርን እዩ።
17  ሽዑ፡ ንየሩሳሌም ዝፋን የሆዋ ኺብልዋ እዮም፣+ ኵሎም ኣህዛብ ናብ ስም የሆዋ ኣብ የሩሳሌም ኪእከቡ እዮም፣+ ደጊም ከኣ ነቲ እኩይ ልቦም ብንቕጽና ኣይኪስዕቡን እዮም።” 
18  “በተን መዓልትታት እቲአን፡ ቤት ይሁዳ ምስ ቤት እስራኤል ብሓባር ኪመላለሱ እዮም፣+ ብሓባር ድማ ካብ ምድሪ ሰሜን ናብታ ንኣቦታቶም ርስቲ ገይረ ዝሃብክዎም ምድሪ ኺመጹ እዮም።+
19  ኣነ ኸኣ፡ ‘ኣብ መንጎ ደቂ ዚብሃግ ምድሪ፡ ኣብ መንጎ ኣህዛብ ዝጸበቐ ርስቲ* ሂበ ኸመይ ኰን እየ ዘንበርኩኺ!’ ኢለ ሓሲበ።+ ‘ኣቦይ!’ ኢልኪ ኸም እትጽውዕኒ፡ ንዓይ ካብ ምስዓብ ድማ ከም ዘይትምለሲ እውን ሓሲበ።
20  ‘ኣቱም ቤት እስራኤል፡ ከምቲ ሰበይቲ ንሰብኣያ* እትጠልሞ፡ ከምኡ ኸኣ ንስኻትኩም ጠሊምኩምኒ’+ ይብል የሆዋ።” 
21  መገዶም ኣቕኒኖም እዮም፡ንየሆዋ ኣምላኾም ድማ ረሲዖምዎ እዮም እሞ፡+ኣብ መላጥ ኵርባታት ደሃይ ተሰሚዑ፣ንሱ ብኽያትን ልማኖን ህዝቢ እስራኤል እዩ። 
22  “ኣቱም ከዳዓት ደቂ፡ ተመለሱ። ካብ ክድዓትኩም ከሕውየኩም እየ።”+ “ንስኻ ኦ የሆዋ፡ ኣምላኽና ኢኻ እሞ፡እነና፡ ናባኻ መጺእና ኣለና።+ 
23  ኵርባታትን ኣብ ኣኽራን ዘሎ ህውከትንሲ ብሓቂ ናይ ሓሶት እዩ።+ ብሓቂ ኣብ የሆዋ ኣምላኽና እዩ ድሕነት እስራኤል ዘሎ።+ 
24  እቲ ዜሕፍር ነገር* ግና ጻዕሪ ኣቦታትና፡መጓሰኦምን ከብቶምን፡ኣወዳቶምን ኣዋልዶምን ካብ ንእስነትና ኣትሒዙ በሊዑ።+ 
25  ንሕናን ኣቦታትናን ካብ ንእስነትና ኣትሕዚና ኽሳዕ እዛ መዓልቲ እዚኣ፡+ንየሆዋ ኣምላኽና በዲልናዮ ኢና፡+ድምጺ የሆዋ ኣምላኽና ኸኣ ኣይተኣዘዝናን እሞ፡ብሕፍረት በጥ ንበል፡ውርደትና እውን የጐልብበና።”
