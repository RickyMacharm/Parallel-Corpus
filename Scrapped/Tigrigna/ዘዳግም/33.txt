33  ሙሴ፡ እቲ ናይቲ ናይ ሓቂ ኣምላኽ ሰብ፡ ቅድሚ ሞቱ ንእስራኤላውያን ዝመረቖም ምርቓ እዚ እዩ።+
2  ከምዚ በለ፦ “የሆዋ ኻብ ሲና መጺኡ፡+ካብ ሰዒር ከኣ ኣብሪሁሎም። ካብ ኣኽራን ጳራን ብኽብሪ ኣብሪሁ፣+ምስኡ ድማ ኣእላፋት* ቅዱሳት፡+ኣብ የማናዩ ኸኣ ናቱ ተዋጋእቲ ነይሮም።+ 
 3  ንህዝቡ ኣፍቂርዎም፣+ኵሎም ቅዱሳቶም ኣብ ኢድካ እዮም።+ ኣብ ኣእጋርካ ኾፍ ኢሎም ነይሮም፣+ቃላትካ ድማ ሰሚዖም።+ 
 4  (ሙሴ ርስቲ ጉባኤ ያእቆብ ገይሩ፡ትእዛዝ፡ ሕጊ ሂቡና።)+ 
 5  ርእስታት ህዝቢ፡ምስ ኵሎም ነገዳት እስራኤል ምስ ተኣከቡ፡+ንሱ ኣብ የሹሩን* ንጉስ ኰይኑ።+ 
 6  ሮቤል ይንበር፡ ኣይሙት፡+ሰቡ ኸኣ ሒደት ኣይኹኑ።”+ 
 7  ንይሁዳ ድማ ከምዚ ኢሉ መረቖ፦+ “ኦ የሆዋ፡ ድምጺ ይሁዳ ስማዕ፡+ናብ ህዝቡ ኸኣ ምለሶ። ቀላጽሙ ነቲ ናቱ ተኸላኸለሉ፣*ካብ ተጻረርቱ ድማ ርድኣዮ።”+ 
 8  ብዛዕባ ሌዊ ኸምዚ በለ፦+ “ቱሚምካን ኡሪምካን+ ናይቲ ንዓኻ* እሙን ዝዀነ ሰብ፡+ናይቲ ኣብ ማሳ ዝፈተንካዮ እዩ።+ ኣብ ማይ መሪባ ምስኡ ተባኢስካ፣+
 9  እቲ ንኣቦኡን ንኣዲኡን፡ ‘ቍሊሕ ኣይበልክዎምን’ ዝበለ ሰብ፡ንኣሕዋቱ እኳ ኣይፈለጦምን፡+ንደቁ እውን ዕሽሽ ኢልዎም። ከመይሲ፡ ቃልካ ሓልዮም፡ኪዳንካ ድማ ኣጽኒዖም።+ 
10  ንያእቆብ ፍርድታትካ፡+ንእስራኤል ከኣ ሕግኻ ይምሃሩ።+ ዕጣን ጥዑም ጨና ኪዀነካ፡*+ምሉእ መስዋእቲ ድማ ኣብ መሰውኢኻ የቕርቡ።+ 
11  ኦ የሆዋ፡ ሓይሉ ባርኽ፡ብግብሪ ኣእዳዉ ኸኣ ባህ ይበልካ። እቶም ዚጸልእዎ መሊሶም ከይትንስኡስ፡ኣእጋር* እቶም ዚትንስእዎ ሓምሽሽ።” 
12  ብዛዕባ ብንያም ከምዚ በለ፦+ “እቲ ፍቑር የሆዋ ምስኡ ብደሓን ይንበር፡ምሉእ መዓልቲ ድማ የጽልሎ፡ኣብ መንጎ መንኵቡ ኸኣ ይንበር።” 
13  ብዛዕባ ዮሴፍ ከምዚ በለ፦+ “ምድሩ ብየሆዋ ትባረኽ፡+ብናይ ሰማይ ሕሩይ ነገራት፡ብኣውልን ካብ ናይ ታሕቲ ዓይኒ ማያት ብዚፍልፍል ማያትን፡+
14  ጸሓይ ብእተፍርዮ ሕሩይ ነገራት፡በቲ ናይ ወወርሒ ሕሩይ ምህርቲ፡+
15  በቲ ኻብ ጥንታውያን ኣኽራን* ዚርከብ ሕሩይ ነገራት፡+በቲ ናይ ነባሪ ዅርባታት ሕሩይ ነገራት፡
16  በቲ ናይ ምድሪ ሕሩይ ነገራትን በቲ ንዓኣ ዚመልኣን፡+ብተቐባልነት እቲ ኣብ ኣሻዅ ቈጥቋጥ ዝነበረ ትባረኽ።+ እዚ ኣብ ርእሲ ዮሴፍ፡ኣብ መንበስበስታ እቲ ኻብ ኣሕዋቱ እተፈልየ ይምጻእ።+ 
17  ግርማኡ ኸም በዅሪ ብዕራይ፡ኣቕርንቱ ድማ ከም ኣቕርንቲ ጐባይ እዩ። ብእኡ ንህዝብታት፡ብሓባር ክሳብ ወሰናት ምድሪ ኺደፍኦም* እዩ። እዚ ኣእላፋት ኤፍሬም፡+ኣሽሓት ምናሴ እውን እዩ።” 
18  ብዛዕባ ዛብሎን ከምዚ በለ፦+ “ኣታ ዛብሎን፡ ብምውጻእካ ተሓጐስ፡ኣታ ይሳኮር ከኣ፡ ኣብ ድንኳናትካ።+ 
19  ንህዝብታት ናብ ከረን ኪጽውዕዎም እዮም። ኣብኡ መስዋእቲ ጽድቂ ኺስውኡ እዮም። ንሳቶምሲ ብዙሕ ሃብቲ ባሕርታት፡ኣብ ሑጻ እተሓብአ መዝገብ ኪረኽቡ* እዮም።” 
20  ብዛዕባ ጋድ ከምዚ በለ፦+ “ዶባት ጋድ ዜግፍሕ ብሩኽ እዩ።+ ቅልጽም፡ እወ፡ መንበስበስታ ኺሰላልዕ ተዳልዩ፡ኣብኡ ኸም ኣንበሳ በጥ ይብል። 
21  ኣብኡ ግደ እቲ ሓጋግ ሕጊ ተሓዚኡ እዩ እሞ፡+ቀዳማይ ብጽሒት ንርእሱ ኺመርጽ እዩ።+ ርእስታት ህዝቢ ብሓባር ኪእከቡ እዮም። ምስ እስራኤል ኰይኑ ጽድቂ የሆዋንፍርድታቱን ኪፍጽም እዩ።” 
22  ብዛዕባ ዳን ከምዚ በለ፦+ “ዳን ኵርኵር ኣንበሳ እዩ።+ ካብ ባሳን ዘሊሉ ኺወጽእ እዩ።”+ 
23  ብዛዕባ ንፍታሌም ከምዚ በለ፦+ “ንፍታሌም ብተቐባልነት ዝጸገበ፡በረኸት የሆዋ ድማ ዝመልኦ እዩ። ምዕራብን ደቡብን ተረስተ።” 
24  ብዛዕባ ኣሴር ከምዚ በለ፦+ “ኣሴር ብደቂ ብሩኽ እዩ። ካብ ኣሕዋቱ ሞገስ ይርከብ፡ኣእጋሩ ኸኣ ኣብ ዘይቲ የጥልቕ።* 
25  መሸጐሪኻ ሓጺንን ነሓስን እዩ፡+ኵሉ መዓልትታትካ ድማ ክትቀስን ኢኻ።* 
26  ኪረድኣካ ኢሉ ኣብ ሰማይ ዚውጣሕብግርማኡ ድማ ኣብ ልዕሊ ደበናታት ዚውጣሕ፡+ከም ናይ የሹሩን+ ዝኣመሰለ ናይ ሓቂ ኣምላኽ ሓደ እኳ የልቦን።+ 
27  ካብ ጥንቲ፡ ኣምላኽ መዕቈቢ እዩ፡+ዘለኣለማውያን ቀላጽሙ ኣብ ትሕቴኻ እየን።+ ንጸላኢ ኻብ ቅድሜኻ ኺሰጕጎ፡+‘ኣጥፍኣዮም!’ ከኣ ኪብል እዩ።+ 
28  እስራኤል ብደሓን ኪነብር፡ሰማያታ ኣውሊ ኣብ ዜንጠብጥበላምድሪ እኽልን ጕዕሽ ወይንን ድማ፡+ዓይኒ ማይ ያእቆብ በይኑ ኪኸውን እዩ።+ 
29  ኦ እስራኤል፡ ሕጉስ ኢኻ!+ ብየሆዋ ዝደሓነ+ከማኻ ዝኣመሰለ ህዝቢ መን ኣሎ፧+ ንሱ ዚከላኸል ዋልታኻን+ግርማዊ ሰይፍኻን እዩ። ጸላእትኻ ኣብ ቅድሜኻ ሸቘጥቈጥ ኪብሉ፡+ንስኻ ድማ ኣብ ዝባኖም* ክትረግጽ ኢኻ።”
