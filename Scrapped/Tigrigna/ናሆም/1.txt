1  ኣንጻር ነነዌ+ እተዘርበ ኸቢድ መልእኽቲ፦ መጽሓፍ ራእይ ናሆም* እቲ ኣልቆሻዊ፦ 
 2  የሆዋ ንበይኑ ተወፋይነት ዚደልን+ ሕነ ዚፈድን ኣምላኽ እዩ፣የሆዋ ሕነ ዚፈድን ነድሩ ንምግላጽ ድሉውን እዩ።+ የሆዋ ኣብ ልዕሊ ተጻረርቱ ሕነ ይፈዲ፡ንጸላእቱ ኸኣ ነድሩ ይዓቝረሎም። 
 3  የሆዋ ንቝጥዓ ደንጓይን+ ብዓል ዓብዪ ሓይልን እዩ፣+ግናኸ፡ የሆዋስ ግቡእ መቕጻዕቲ ኸቶ ዘይሓድግ እዩ።+ መገዱ ኸኣ ዜጥፍእ ንፋስን ህቦብላን እዩ፣ደበናታት ድማ ደሮና ኣእጋሩ እዩ።+ 
 4  ንሱ ንባሕሪ ይገንሖ፡+ የንቅጾ እውን፣ንዅሉ ኣፍላግ ከኣ የንጽፎ።+ ባሳንን ቀርሜሎስን ይጽምሉ፣+ዕምባባታት ሊባኖስ እውን ይጽምሉ። 
 5  ኣኽራን ብሰንኩ የንቀጥቅጡ፣ኵርባታት ድማ ይመክኩ።+ ኣብ ምድሪ ብሰንኪ ገጹ ህውከት ይኸውን፣ኣብ ዓለምን ኣብ ኵሎም እቶም ኣብኣ ዚነብሩን እውን ከምኡ።+ 
 6  ኣብ ቅድሚ ቝጥዓኡ መን ደው ኪብል ይኽእል፧+ ንረስኒ ዅራኡኸ መን ኪጻወሮ ይኽእል፧+ ነድሩ ኸም ሓዊ ኺክዖ እዩ፣ኣኻውሕ ድማ ብሰንኩ ኺሰባበሩ እዮም። 
 7  የሆዋ ሕያዋይ* እዩ፣+ ብመዓልቲ ጭንቂ ዕርዲ እዩ።+ ነቶም ኣብኡ ዚምዕቈቡ ይሓስበሎም* እዩ።+ 
 8  ንቦታኣ* ብዚድምስስ ውሒዝ ጠሪሱ ኼጽንቶ እዩ፣ጸልማት ከኣ ንጸላእቱ ኺስዕቦም እዩ። 
 9  ኣንጻር የሆዋስ እንታይ ውዲት ክትኣልሙ ኢኹም፧ ንሱስ ጠሪሱ የጽንት ኣሎ። ጭንቂ ኻልኣይ ሳዕ ኣይኪልዓልን እዩ።+ 
10  ንሳቶምሲ ኸም እሾዅ እተጠናነጉ፡ከምቶም ብስዋ* ዝሰኸሩ እዮም፣ከም ንቑጽ ሓሰር ግና ሞዅ ኪብሉ እዮም። 
11  ንየሆዋ ውዲት ዚኣልመሉ፡ዘይጠቅም ምኽሪ ኸኣ ዚመኽረሉ ኻባኻ ኺወጽእ እዩ። 
12  የሆዋ ኸምዚ ይብል፦ “ሓይሊ ዝመልኦምን ብዙሓትን እኳ እንተ ነበሩ፡ኪቝረጹን ኪሓልፉን* እዮም። ኣነስ ገፊዐካ* እየ፣ ደጊም ግና ኣይክገፍዓካን እየ። 
13  ሕጂ ድማ ኣርዑቱ ኻባኻ ኽሰብር፡+መእሰሪታትካ ኸኣ ክበትኽ እየ። 
14  የሆዋ ብዛዕባኻ* ኣዚዙ ኣሎ፦ ‘ስምካ ደጊም ኣይኪቕጽልን እዩ። ጽሩብ ምስልታትን ፍሱስ ምስልታትን ካብ ቤት* ኣማልኽትኻ ኸጥፍእ እየ። ንዑቕ ኢኻ እሞ፡ መቓብር ክገብረልካ እየ።’ 
15  እንሆ፡ ኣእጋር እቲ ብስራት ዜበስር፡ሰላም ከኣ ዚእውጅ ኣብ ኣኽራን ኣሎ።+ ደጊምሲ እቲ ዘይጠቅም ብኣኻ ኣይኪሓልፍን እዩ እሞ፡ኣታ ይሁዳ፡ በዓላትካ ኣብዕል፡+ መብጽዓታትካ ፈጽም። ንሱስ ጠሪሱ ኺጠፍእ እዩ።”
