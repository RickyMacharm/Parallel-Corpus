2  “መዓልቲ የሆዋ ትመጽእ ኣላ፡+ ቀሪባ ኸኣ እያ እሞ፡ኣብ ጽዮን መለኸት ንፍሑ!+ ኣብ ቅዱስ ከረነይ ጭድርታ ውግእ ጨድሩ። ኵሎም ነበርቲ እታ ምድሪ* ራዕራዕ ይበሉ። 
 2  ንሳስ መዓልቲ ጸልማትን ድነን፡+መዓልቲ ደበናታትን ብርቱዕ ድነን፡+ከምቲ ኣብ ኣኽራን ዚዝርጋሕ ብርሃን ወጋሕታ እያ። ብዙሕን ሓያልን ህዝቢ ኣሎ፣+ቅድሚኡ ኸምኡ ዝበለ ኸቶ ኣይነበረን፣ድሕሪኡ እውን ክሳዕ ዓመታት ውሉድ ወለዶኸምኡ ዝበለ ኸቶ ኣይኪኸውንን እዩ። 
 3  ኣብ ቅድሚኡ ሓዊ ይበልዕ፡ኣብ ድሕሪኡ እውን ሃልሃልታ ሞዅ የብል።+ ኣብ ቅድሚኡ ዘላ ምድሪ ኸም ገነት* ኤደን እያ፣+ኣብ ድሕሪኡ ዘላ ግና ዝባደመት በረኻ እያ፣ካብኡ ዜምልጥ እውን የልቦን። 
 4  ትርኢቱ ኸም ትርኢት ኣፍራስ እዩ፣ከም ኣፍራስ ውግእ ድማ ይጐይዩ።+ 
 5  ደሃዩ ኸምቲ ኣብ ርእሲ ኣኽራን ናይ ዚዘልሉ ሰረገላታት፡+ከምቲ ዚባራዕ ሓዊ ንሓሰር ኪበልዖ ኸሎ ጣዕጣዕ ዚብል እዩ። ከምቲ ንውግእ እተሰለፈ ሓያል ህዝቢ እዩ።+ 
 6  ብሰንኮም ህዝብታት ይጭነቑ። ኵሉ ገጽ በርበረ ይመስል። 
 7  ከም ጀጋኑ ይጠንኑ፣ከም ተዋጋእቲ ናብ መካበብያ ይሓዅሩ፣ነፍሲ ወከፍ ብመገዱ ይኸይድ፣ካብ መገዶም ከኣ ኣይእለዩን። 
 8  ንሓድሕዶም ኣይዳፍኡን፣ነፍሲ ወከፍ ሰብ ብመገዱ ይግስግስ። ንገሊኦም ኣጽዋር* እንተ ኣውዲቕዎም፡እቶም ዝተረፉ ኣይበታተኑን። 
 9  ናብ ከተማ ይህንደዱ፡ ኣብ መከበብያ ይጐይዩ። ናብ ኣባይቲ ይሓዅሩ፡ ከም ሰራቒ ብመሳዅቲ ይኣትዉ። 
10  ኣብ ቅድሚኦም እታ ምድሪ ራዕራዕ ትብል፡ ሰማያት ከኣ የንቀጥቅጥ። ጸሓይን ወርሕን ይጽልምታ፣+ከዋኽብቲ ድማ ድምቀቶም ይስእኑ። 
11  ሰፈሩ ኣዝዩ ሰፊሕ እዩ እሞ፡+ የሆዋ ኣብ ቅድሚ ሰራዊቱ ድምጹ ኼስምዕ እዩ።+ እቲ ንቓሉ ዚፍጽምሲ ሓያል እዩ፣ከመይሲ፡ መዓልቲ የሆዋ ዓባይን ኣዝያ እተፍርህን እያ።+ መን ኪጻወራ ይኽእል፧”+ 
12  “ግናኸ፡ ሕጂ እውን” ይብል የሆዋ፡ “ብዅሉ ልብኹም፡ብጾምን+ ብብኽያትን ብዋይዋይታን ናባይ ተመለሱ።+ 
13  ንሱ ርሕሩሕን* መሓርን ንቝጥዓ ደንጓይን+ ብዓል ብዙሕ ብተኣማንነት ዚርአ ፍቕርን እዩ፡+ነቲ መዓት እውን ዳግም ኪሓስበሉ* እዩ እሞ፡ክዳውንትኹም ዘይኰነስ፡+ ልብኹም ቅደዱ፡+ናብ የሆዋ ኣምላኽኩም ከኣ ተመለሱ። 
14  ተመሊሱ ዳግም እንተ ሓሰበ፡*+ብድሕሪኡ ድማ በረኸት፡ንየሆዋ ኣምላኽኩም ዚኸውን መስዋእቲ እኽልን መስዋእቲ መስተን እንተ ሓደገ መን ይፈልጥ፧ 
15  ኣብ ጽዮን መለኸት ንፍሑ! ጾም ኣውጁ፣* ፍሉይ ኣኼባ ጸውዑ።+ 
16  ህዝቢ ኣክቡ፣ ጉባኤ ቐድሱ።+ ኣረገውቲ* ኣክቡ፣ ቈልዑን ዚጠብዉ ሕጻናትን ኣክቡ።+ መርዓዊ ኻብ ውሽጣዊት ክፍሊ ይውጻእ፣ መርዓት ድማ ካብ ቤት ሕጽኖታ። 
17  ካህናት፡ እቶም ኣገልገልቲ የሆዋ፡ኣብ መንጎ እቲ ገበላን እቲ መሰውእን+ ይብከዩ፡ ከምዚ እውን ይበሉ፦ ‘ኦ የሆዋ፡ ንህዝብኻ ደንግጸሉ፣ኣህዛብ ኪገዝእዎም ብምሕዳግ፡ንርስትኻ መስተናዓቒ ኣይትግበሮ። ስለምንታይከ ህዝብታት፡ “ኣምላኾም ኣበይ ኣሎ፧” ዚብሉ፧’+ 
18  ሽዑ፡ የሆዋ ምእንቲ ምድሩ ብቕንኣት ኪለዓዓል፡ንህዝቡ ኸኣ ኪርሕርሓሉ እዩ።+ 
19  የሆዋ ንህዝቡ ኸምዚ ኢሉ ኺምልሰሉ እዩ፦ ‘እንሆ፡ እኽልን ጕዕሽ ወይንን ዘይትን እሰድደልኩም ኣለኹ፣ንስኻትኩም እውን ኣጸቢቕኩም ክትጸግቡ ኢኹም።+ ኣብ መንጎ ኣህዛብ ደጊም መጻረፊ ኣይክገብረኩምን እየ።+ 
20  ነቲ ሰሜነታይ ካባኻትኩም ከርሕቖ እየ፣ግምባሩ* ናብ ምብራቓዊ ባሕሪ፡*ደጀኑ ናብ ምዕራባዊ ባሕሪ* ገይረ፡ናብ ንቑጽን ባድምን ምድሪ ኽብትኖ እየ። ንሱ ዓብዪ ነገራት ኪገብር እዩ እሞ፡ብድብዱ ኻብኡ ኺዓርግ፡ሕማቕ ጨናኡ ኸኣ ካብኡ ኺዓርግ እዩ።’+ 
21  ኣቲ ምድሪ፡ ኣይትፍርሂ። የሆዋ ዓብዪ ነገራት ኪገብረልኪ እዩ እሞ፡ ተሓጐሲ፡ ባህ እውን ይበልኪ። 
22  ኣብ በረኻ ዘሎ መጓሰዪ ኺልምልም፡+ኣእዋም ድማ ፍረ ኺፈሪ እዩ እሞ፡+ኣቱም እንስሳታት መሮር፡ ኣይትፍርሁ፣ኦም በለስን ተኽሊ ወይንን ከኣ ምሉእ ምህርቱ ኺህብ እዩ።+ 
23  ንሱ ዝናም ኣዝመራ ብልክዕ ኪህበኩም፡ከም ቀደሙ ድማ ዝናም፡እወ፡ ዝናም ኣዝመራን ዝናም ጽብሓትን ኪሰድደልኩም እዩ እሞ፡+ኣቱም ደቂ ጽዮን፡ ብየሆዋ ኣምላኽኩም ተሓጐሱ፡ ባህ እውን ይበልኩም።+ 
24  ኣዕውዲ ኸኣ ጽሩይ እኽሊ ኺመልእ፡መጽመቚታት እውን ብጕዕሽ ወይንን ዘይትን ኪጅርብብ እዩ።+ 
25  ኣነ ድማ ነተን እቲ ኣብ መንጎኹም ዝሰደድክዎ ዓብዪ ሰራዊተይ ዝዀነዕስለ ኣንበጣን ኩብኩብታንበላዒ ኣንበጣን ወሓጢ ኣንበጣን ዝበልዑለን ዓመታት ክኽሕሰኩም እየ።+ 
26  ክሳዕ እትጸግቡ ብርግጽ ክትበልዑ፡+ንስም እቲ ተኣምራት ዝገበረልኩምየሆዋ ኣምላኽኩም ከኣ ክትውድሱ ኢኹም፣+ህዝበይ ድማ ደጊም ከቶ ኣይኪሓፍርን እዩ።+ 
27  ኣነ ኣብ ማእከል እስራኤል ከም ዘለኹ፡+ኣነ ኸኣ የሆዋ ኣምላኽኩም ከም ዝዀንኩ፡+ ካልእ እውን ከም ዘየልቦ ኽትፈልጡ ኢኹም! ህዝበይ ድማ ደጊም ከቶ ኣይኪሓፍርን እዩ። 
28  ድሕርዚ፡ መንፈሰይ ኣብ ልዕሊ ዅሉ ዓይነት ስጋ ኸፍስስ እየ፣+ኣወዳትኩምን ኣዋልድኩምን ኪንበዩ፡ኣረገውትኹም ሕልምታት ኪሓልሙ፡ኣጕባዝኩም እውን ራእያት ኪርእዩ እዮም።+ 
29  በተን መዓልትታት እቲአን ድማ መንፈሰይኣብ ተባዕትዮ ባሮተይን ኣንስትዮ ባሮተይን እውን ከፍስስ እየ። 
30  ኣብ ሰማያትን ኣብ ምድርን ከኣ ተኣምራት፡*ደምን ሓውን ኣዕኑድ ትክን ክህብ እየ።+ 
31  እታ ዓባይን እተፍርህን መዓልቲ የሆዋ ቕድሚ ምምጻኣ፡+ጸሓይ ናብ ጸልማት ክትልወጥ እያ፡ ወርሒ ኸኣ ናብ ደም።+ 
32  ስም የሆዋ ዚጽውዕ ዘበለ ዅሉ ድማ ኪድሕን እዩ፣+ከመይሲ፡ ከምቲ የሆዋ ዝበሎ፡ ኣብ ከረን ጽዮንን ኣብ የሩሳሌምን እቶም ዘምለጡ፡+እቶም የሆዋ ዚጽውዖም ተረፍ ኪህልዉ እዮም።”
