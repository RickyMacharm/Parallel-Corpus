3  “እንሆ፡ በተን መዓልትታት እቲአንን በቲ ግዜ እትንሲ፡ንምሩኻት ይሁዳን የሩሳሌምን ምስ መለስክዎም፡+
 2  ንዅሎም ኣህዛብ እውን ክእክቦም፡ናብ ስንጭሮ* ዮሳፋጥ* ድማ ከውርዶም እየ። ምእንቲ ህዝበይን ርስተይ እስራኤልንኣብኡ ምሳታቶም ናብ ፍርዲ ኽኣቱ እየ፣+ንሳቶምሲ ንዓታቶም ኣብ ኣህዛብ ፋሕ ኣቢሎምዎም፡ንምድረይ ከኣ ተማቒሎምዋ እዮም።+ 
 3  ንህዝበይ ዕጫ የውድቑሉ፡+ዓስቢ ኣመንዝራ ኪኸውን ወዲ ይህቡ፡ወይኒ ኺሰትዩ ኢሎም ድማ ጓል ይሸጡ እዮም። 
 4  ኣቱም ጢሮስን ሲዶንን ኵልኹም ዞባታት ፍልስጥኤምን፡ኣንጻረይ እንታይ ኣሎኩም፧ ትፈድዩኒ ዲኹም ዘለኹም፧ ትፈድዩኒ እንተ ኣሊኹም፡ብፍጥነትን ብቕልጡፍን ፍዳኹም ናብ ርእስኹም ክመልሰልኩም እየ።+ 
 5  ብሩረይን ወርቀይን ስለ ዝወሰድኩም፡+እቲ ብሉጽ መዛግብተይ ከኣ ናብ ኣብያተ መቕደስኩም ስለ ዘምጻእኩም፡
 6  ካብ ሃገርኩም ከተርሕቕዎም ኢልኩም፡ንህዝቢ ይሁዳን ንህዝቢ የሩሳሌምን ናብ ግሪኻውያን ስለ ዝሸጥኩምዎም፡+
 7  እንሆ፡ ካብቲ ዝሸጥኩምዎም ቦታ ኸተንስኦም፡+ፍዳኹም ከኣ ናብ ርእስኹም ክመልሰልኩም እየ። 
 8  የሆዋ ተዛሪብዎ እዩ እሞ፡ንኣወዳትኩምን ንኣዋልድኩምን ናብ ኢድ ህዝቢ ይሁዳ ኽሸጦም እየ፣+ንሳቶም እውን ናብ ሰብ ሳባ፡ ናብቲ ኣብ ርሑቕ ዘሎ ህዝቢ ኺሸጥዎም እዮም። 
 9  እዚ ኣብ መንጎ ኣህዛብ ኣውጁ፦+ ‘ንውግእ ተዳለዉ!* ንጀጋኑ ኣለዓዕልዎም! ኵሎም ተዋጋእቲ ይቕረቡ፡ ይምጽኡ!+ 
10  ማሕረሻኹም ቀጥቂጥኩም ኣስያፍ፡ ገዘሞታትኩም ከኣ ኲናውቲ* ግበርዎ። እቲ ድኹም፡ “ጅግና እየ” ይበል። 
11  ኵልኹም ኣብ ዙርያ ዘለኹም ኣህዛብ፡ ንዑ፡ ርድኡ፡ ተኣከቡ!’”+ኦ የሆዋ፡ ንጀጋኑኻ* ናብታ ቦታ እቲኣ ኣውርዶም። 
12  “ኣህዛብ ይለዓሉ፡ ናብ ስንጭሮ* ዮሳፋጥ ከኣ ይውረዱ፣ንዅሎም ኣብ ዙርያ ዘለዉ ኣህዛብ ክፈርድሲ፡ ኣብኡ ክቕመጥ እየ።+ 
13  እኽሊ በሲሉ እዩ እሞ፡ ማዕጺድ ስደዱ። መጽመቝ ወይኒ መሊኡ እዩ እሞ፡ ንዑ ርገጹ።+ ክፍኣቶም በዚሑ እዩ እሞ፡ መዋህለል ወይኒ ይጅርብብ ኣሎ። 
14  መዓልቲ የሆዋ ኣብ ስንጭሮ* ውሳነ ቐሪባ ኣላ እሞ፡ህዝቢ፡ ህዝቢ ኣብ ስንጭሮ* ውሳነ ኣሎ።+ 
15  ጸሓይን ወርሕን ኪጽልምታ እየን፣ከዋኽብቲ ድማ ድምቀቶም ኪስእኑ እዮም። 
16  የሆዋ ኸኣ ካብ ጽዮን ኪጓዝም፡ካብ የሩሳሌም እውን ድምጹ ኼስምዕ እዩ። ሰማይን ምድርን ድማ ኬንቀጥቅጥ እዩ፣የሆዋ ግና ንህዝቡ መዕቈቢ፡+ንህዝቢ እስራኤል እውን ዕርዲ ኪኸውን እዩ። 
17  ኣነ ኣብ ጽዮን፡ ኣብ ቅዱስ ከረነይ ዝነብር የሆዋ ኣምላኽኩም ምዃነይ ከኣ ክትፈልጡ ኢኹም።+ የሩሳሌም ቅድስቲ ኽትከውን እያ፣+ጓኖት እውን ደጊም ብእኣ ኣይኪሓልፉን እዮም።+ 
18  በታ መዓልቲ እቲኣ፡ ኣኽራን ጕዕሽ ወይኒ ኼንጠብጥብ፡+ኵርባታት ድማ ጸባ ኼውሕዝ፡ኣብ ኵሉ ርባታት ይሁዳ ኸኣ ማይ ኪውሕዝ እዩ። ካብ ቤት የሆዋ ዓይኒ ማይ ኪውሕዝ፡+ንስንጭሮ* ኣእዋም ሰራው እውን ብመስኖ ኬስትዮ እዩ። 
19  ብሰሪ እቲ ኣብ ህዝቢ ይሁዳ እተገብረ ዓመጻ፡+ኣብ ምድሮም ንጹህ ደም ስለ ዘፍሰሱ፡+ግብጺ ባድም ክትከውን፡+ኤዶም ከኣ ዝባደመት በረኻ ኽትከውን እያ።+ 
20  ይሁዳ ግና ወትሩ ነባሪ ኺህልዋ፡የሩሳሌም ድማ ንውሉድ ወለዶ ኸምኡ ኺህልዋ እዩ።+ 
21  ነቲ ንጹህ ገይረ ዘይረኣኽዎ ደሞም* ንጹህ ገይረ ኽርእዮ እየ፣+የሆዋ ኸኣ ኣብ ጽዮን ኪነብር እዩ።”+
