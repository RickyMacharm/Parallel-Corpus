55  ኣቱም ጽሙኣት ኵላትኩም፡+ ናብ ማይ ንዑ!+ ኣቱም ገንዘብ ዘይብልኩም፡ ንዑ ዓዲግኩም ብልዑ! እወ፡ ንዑ ብዘይ ገንዘብን ብዘይ ክፍሊትን ወይንን ጸባን ዓድጉ።+ 
 2  እንጌራ ንዘይኰነ ስለምንታይ ገንዘብኩም እትኸፍሉ፧ ንዘየጽግብከ ስለምንታይ ኣታዊኹም* እተውጽኡ፧ ተጠንቂቕኩም ስምዑኒ፡ ጽቡቕ ዘበለ ድማ ብልዑ፣+ናይ ሓቂ መዓዛታት ብዘለዎ ኸኣ ደስ ኪብለኩም እዩ።*+ 
 3  እዝንኹም ኣድንኑ እሞ ናባይ ንዑ።+ ስምዑ እሞ ብህይወት ክትነብሩ ኢኹም፣*ኣነ ኸኣ ምስቲ እሙን* ዝዀነ ንዳዊት ብተኣማንነት ዘርኣኽዎ ፍቕሪ ብምስምማዕ፡+ምሳኻትኩም ናይ ዘለኣለም ኪዳን ክኣቱ እየ።+ 
 4  እንሆ፡ ንኣህዛብ ምስክር፡+ንኣህዛብ መራሕን+ ኣዛዝን+ ገይረዮ እየ። 
 5  እንሆ፡ ንዘይትፈልጦ ህዝቢ ኽትጽውዕ ኢኻ፣ምእንቲ የሆዋ ኣምላኽካ፡+ እቲ ናይ እስራኤል ቅዱስ ድማ፡—ንሱ ኬኽብረካ እዩ እሞ፡+—ዘይፈልጠካ ህዝቢ ናባኻ ኺጐዪ እዩ። 
 6  ንየሆዋ በቲ ዚርከበሉ ግዜ ድለይዎ።+ ቀረባ ኸሎ እውን ጸውዕዎ።+ 
 7  እኩይ መገዱ፡ክፉእ ከኣ ሓሳቡ ይሕደግ፣+ንሱ ብዙሕ* ይቕረ ይብል እዩ እሞ፡+ናብቲ ዚምሕሮ የሆዋ፡ ናብ ኣምላኽና ይመለስ።+ 
 8  “ሓሳባተይሲ ሓሳባትኩም ኣይኰነን፣+መገድታትኩም ድማ መገድታተይ ኣይኰነን” ይብል የሆዋ። 
 9  “ከምቲ ሰማያት ካብ ምድሪ ዚልዕልሲ፡መገድታተይ ካብ መገድታትኩም፡ሓሳባተይ ከኣ ካብ ሓሳባትኩም ይልዕል።+ 
10  ከምቲ ዝናምን ውርጭን ካብ ሰማይ ዚወርድ፡ንምድሪ ኸየጽገባ፡ ከም እተፍርን እተብቍልን ድማ ከይገበራ፡ንዘራኢ ዘርኢ ኸይሃበ፡ ንበላዒ ኸኣ እንጌራ ኸይሃበ ናብኡ ዘይምለስ፡
11  እቲ ኻብ ኣፈይ ዚወጽእ ቃል እውን ከምኡ ኪኸውን እዩ።+ ደስ ዝበለኒ* ብርግጽ ኪዓምም፡+ኣብቲ ዝልእኮ ድማ ብርግጽ ኬስልጥ እዩ እምበር፡ብዘይ ፍረ ኣይኪምለስን እዩ።+ 
12  ብሓጐስሲ ኽትወጹ፡+ብሰላም ከኣ ክትምለሱ ኢኹም።+ ኣኽራንን ኵርባታትን ኣብ ቅድሜኹም ብእልልታ ኺሕጐሱ እዮም፣+ኣእዋም መሮር እውን ብኣእዳዎም ኬጣቕዑልኩም እዮም።+ 
13  ኣብ ክንዲ ኣሻዅ ቈጥቋጥ፡ ኦም ጽሕዲ* ኺዓቢ፡+ኣብ ክንዲ ኣምዐ ድማ፡ ኦም ኣደስ ኪዓቢ እዩ። እዚ ኸኣ ንየሆዋ ስምንዘይጠፍእ ናይ ዘለኣለም ምልክትን ኬምጽኣሉ እዩ።”+
