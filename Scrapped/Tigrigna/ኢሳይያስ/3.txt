3  እንሆ፡ እቲ ናይ ሓቂ ጐይታ፡ የሆዋ ጐይታ ሰራዊትሲ፡ኵሉ ዓይነት ደገፍን ቀረብን፡ኵሉ ደገፍ እንጌራን ማይን ካብ የሩሳሌምን ይሁዳን የርሕቕ ኣሎ።+ 
 2  ጅግናን ተዋጋእን፡ፈራድን ነብይን፡+ ጠንቋልን ሽማግለን፡
 3  ሓለቓ ሓምሳን+ ክቡርን ኣማኻርን፡ክኢላ ገባር ስሒርን ክኢላ ዓዛምን+ እውን የርሕቕ ኣሎ። 
 4  ቈልዑ መሳፍንቶም ክገብር እየ፣ዘይጽኑዓት* ድማ ኪገዝእዎም እዮም። 
 5  እቲ ህዝቢ ኸኣ፡ ሓደ ነቲ ሓደ፡ነፍሲ ወከፍ ንብጻዩ ኺጭቍኖ እዩ።+ ቈልዓ ንኣረጊት ኬጥቅዖ፡ቀሊል ድማ ንኽቡር ኪደፍሮ እዩ።+ 
 6  ነፍሲ ወከፍ ንሓዉ ኣብ ቤት ኣቦኡ ኺሕዞ እሞ፡“ባርኖስ ኣሎካ፣ ኣዛዚና ኹን። ሓላፊ እዚ ዅምራ ዑናታት ኩን” ኪብሎ እዩ። 
 7  በታ መዓልቲ እቲኣ ግና፡ ንሱ ኺኣቢ፡“ዘናን ቍስልኻ* ኣይከውንን እየ፣ኣብ ቤተይ እንጌራ ዀነ ኽዳን የብለይን። ኣብ ልዕሊ እዚ ህዝቢ ኣዛዚ ኣይትግበረኒ” ኺብል እዩ። 
 8  ብቓሎምን ብግብሮምን ኣንጻር የሆዋ ስለ ዝዀኑስ፡የሩሳሌም ተዓንቂፋ፡ይሁዳ ድማ ወዲቓ ኣላ፣ኣብ ቅድሚ ኽብሩ* ተዳፊሮም እዮም።+ 
 9  ትርኢት ገጾም ኣንጻሮም ይምስክር ኣሎ፣ንሓጢኣቶም ድማ ከም ሶዶም የውርይዎ ኣለዉ፣+ኪሓብእዎ ኣይፍትኑን እዮም። ኣብ ርእሶም ጥፍኣት የምጽኡ ኣለዉ እሞ፡ ወይለኦም!* 
10  ንጻድቃን፡ ጽቡቕ ከም ዚዀነሎም ንገርዎም፣ከምቲ ግብሮም ዓስቢ ኺረኽቡ እዮም።*+ 
11  ንእኩይሲ ወይለኡ! ከም ግብሪ ኣእዳዉ ኺፍደ እዩ እሞ፡መዓት ኪወርዶ እዩ! 
12  ንህዝበይሲ ኣዕየይቶም ይሃስይዎም፣ኣንስቲ ኸኣ ይገዝኣኦም። ኣታ ህዝበይ፡ መራሕትኻ የስሕቱኻ፡ኣንፈት መገድትታትካ ድማ ከም ዘይልለ ይገብሩ።+ 
13  የሆዋ ኪኸስስ ይቐውም ኣሎ፣ንህዝብታት ኪፈርዶም ከኣ ይትንስእ ኣሎ። 
14  የሆዋ ነቶም ዓበይትን መሳፍንትን ህዝቡ ኺፈርዶም እዩ። “ንስኻትኩም ኣታኽልቲ ወይኒ ኣንዲድኩም፣ካብ ድኻ ዝሰረቕኩምዎ ድማ ኣብ ኣባይትኹም ኣሎ።+ 
15  ንህዝበይ እትጭፍልቕዎ፡ገጽ ድኻታት ኣብ ሓመድ እትደቝሱስ ክንደይ ትደፍሩ፧”+ ይብል እቲ ልዑላዊ ጐይታ፡ የሆዋ ጐይታ ሰራዊት። 
16  የሆዋ ኸምዚ ይብል፦ “ኣዋልድ ጽዮን ተዓብየን፡ርእሰን ልዕል ኣቢለን* ይኸዳ፡ብኣዒንተን እናተዃሸማ ሸነን ይብላ፡ኣምባር እግረን ሽዋሕዋሕ የብላ እየን እሞ፡
17  የሆዋ ንርእሲ ኣዋልድ ጽዮን ብሽሕር ኪወቕዖ፡የሆዋ ድማ ንግምባረን ጥራዩ ኺገብሮ እዩ።+ 
18  በታ መዓልቲ እቲኣ፡ የሆዋ ንጌጽ ኣምባር እግረን ኪቕንጥጦ እዩ፣ነቲ መእሰር ርእሰንን ወርሒ ዝቕርጹ ስልማትን፡+
19  ንዅትሻን* ንኣምባር ኢድን ንመጐልበብን፡
20  ንመዐመምያን ንሰንሰለት እግርን ንመቐነትን፡ንመቐመጥ ሽቱን* ንኽታብን፡*
21  ንቐለቤት ኣጻብዕን ንቐለቤት ኣፍንጫን፡
22  ወለል ንዚብል ክዳን ጽምብልን ንመደረብታን ንባርኖስን ንማሕፉዳን፡
23  ንመስትያት ኢድን+ ንኽዳን በፍታን፡*ንመጠምጠምያን ንመጐልበብን ኪቕንጥጦ እዩ። 
24  ኣብ ክንዲ ዘይቲ በለሳን፡+ ሕማቕ ጨና፡ኣብ ክንዲ ዕጣቕ፡ ገመድ፡ኣብ ክንዲ ጽቡቕ ስርሓት ጸጕሪ፡ መላጥ ምዃን፡+ኣብ ክንዲ ኽቡር ክዳን፡ ክዳን ማቕ፡+ኣብ ክንዲ ጽባቐ ድማ፡ ዕላመት ኪኸውን እዩ። 
25  ሰብኡትኪ ብሰይፊ፡ጀጋኑኺ ኸኣ ኣብ ውግእ ኪወድቁ እዮም።+ 
26  ኣፍ ደገታታ ኺሓዝናን ኪጕህያን፡+ንሳ ድማ ዓንያ ኣብ ምድሪ ኽትቅመጥ እያ።”+
