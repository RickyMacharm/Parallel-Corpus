56  የሆዋ ኸምዚ ይብል፦ “ድሕነተይ ኣብ ቀረባ ግዜ ኺመጽእ፡ጽድቀይ እውን ኪግለጽ እዩ እሞ፡+ፍትሒ ሓልዉ፡+ ጽድቂ እውን ግበሩ። 
 2  እዚ ዚገብር ሰብ፡ኣጽኒዑ እውን ዚሕዞ ወዲ ሰብ፡ንሰንበት ዚሕልዋን ዘየርክሳን፡+ኢዱ ድማ ካብ ዝዀነ ይኹን ክፉእ ዚሕሉ፡ ሕጉስ እዩ። 
 3  ምስ የሆዋ ዚሓብር ጓና፡+‘የሆዋ ብርግጽ ካብ ህዝቡ ኺፈልየኒ እዩ’ ኣይበል። ስሉብ ከኣ፡ ‘እንሆ፡ ኣነ ንቑጽ ኦም እየ’ ኣይበል።” 
4  የሆዋስ ነቶም ንሰናብተይ ዚሕልውዎን ንዓይ ደስ ዚብለኒ ዚሓርዩን ንኺዳነይ ኣጽኒዖም ዚሕዙን ስሉባት ከምዚ ይብል፦ 
 5  “ንዓታቶም ኣብ ቤተይን ኣብ ውሽጢ መናድቐይንካብ ኣወዳትን ኣዋልድን ዚበልጽ ሓወልትን ስምን ክህቦም እየ። ዘይጠፍእ ናይ ዘለኣለም ስምክህቦም እየ። 
 6  እቶም ኬገልግልዎ፡ንስም የሆዋ ኼፍቅሩ፡+ገላዉኡ ድማ ኪዀኑ ኢሎም ምስ የሆዋ ዚሓብሩ ጓኖት፡ኵሎም እቶም ንሰንበት ዚሕልውዋን ዘየርክስዋን፡ኪዳነይ ከኣ ኣጽኒዖም ዚሕዙ፡
 7  ንዓታቶም ናብ ቅዱስ ከረነይ ከምጽኦም፡+ኣብ ቤት ጸሎተይ ድማ ከሐጕሶም እየ። እቲ ብምሉኡ ዚሓርር መስዋእቶምን መስዋእቲ ሕሩዶምን ኣብ መሰውእየይ ቅቡል ኪኸውን እዩ። ቤተይሲ ንዅሎም ህዝብታት ቤት ጸሎት ክትብሃል እያ።”+ 
8  እቲ ተበቲኖም ንዘለዉ እስራኤል ዚእክብ+ ልዑላዊ ጐይታ ዝዀነ የሆዋ ኸምዚ ይብል፦ “ብዘይካ እቶም ተኣኪቦም ዘለዉ፡ ካልኦት ናብኡ ኽእክብ እየ።”+ 
 9  ኣቱም እንስሳታት መሮር ኵላትኩም፡ኣቱም እንስሳታት ዱር ኵላትኩም፡ ክትበልዑ ንዑ።+ 
10  ሓለውቱ ዕዉራት እዮም፣+ ዋላ ሓዲኦም ኣየስተብሃሉን።+ ኵላቶም ዓባሳት፡ ኪነብሑ ዘይክእሉ ኣኽላባት እዮም።+ ይልህልሁን በጥ ይብሉን ኣለዉ፣ ትኻስ ይፈትዉ እዮም። 
11  ብርቱዕ ሸውሃት ዘለዎም* ኣኽላባት እዮም፣ከቶ ኣይጸግቡን እዮም። ኣእምሮ ዘይብሎም ጓሶት እዮም።+ ኵላቶም መመገዶም ከዱ፣ነፍሲ ወከፎም ንርእሱ ዘይግቡእ ረብሓ ይደሊ፡ ከምዚ እውን ይብል፦ 
12  “ወይኒ ኸምጽእ እየ እሞ ንዑ፣ኣልኮላዊ መስተ ኽሳዕ ዚኣኽለና ንስተ።+ ጽባሕ ከም ሎሚ ኪኸውን፡ አረ ኣዝዩ ዝሓሸ እውን ኪኸውን እዩ!”
