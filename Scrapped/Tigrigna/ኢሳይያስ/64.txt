64  ኣኽራን ኣብ ቅድሜኻ ኼንቀጥቅጡስ፡ሰማያት ጨንዲሕካ እባ እንተ ትወርድ! 
 2  ሓዊ ንቐሸም ከም ዜንድዶ፡ሓዊ ድማ ንማይ ከም ዜፍልሖ፡ሽዑ፡ ስምካ ኣብ ጸላእትኻ ምተፈልጠ፡ኣህዛብ ከኣ ኣብ ቅድሜኻ ራዕራዕ ምበሉ! 
 3  ዘይተጸበናዮ ዜፍርህ ነገር ምስ ገበርካ፡+ወረድካ፡ ኣኽራን ድማ ኣብ ቅድሜኻ ኣንቀጥቀጡ።+ 
 4  ምእንቲ እቶም ዚጽበይዎ* ዚገብር ኣምላኽሲ+ብዘይካኻ ኻብ ጥንቲ ኣይተሰምዐን፡ ጽን ኣይተባህለን፡ዓይኒ እውን ኣይረኣየትን። 
 5  ነቶም ተሓጒሶም ቅኑዕ ዚገብሩ፡+ነቶም ዚዝክሩኻን መገድታትካ ዚስዕቡን ተቐበልካዮም። እንሆ፡ ክንሓጥእ ከለና፡ ተቘጣዕካ፣+ንነዊሕ ግዜ ኸምኡ ገበርና። ሕጅስ ክንድሕንዶ ይግብኣና እዩ፧ 
 6  ኵላትና ኸም ርኹስ ኴንና ኣለና፣ኵሉ ተግባራት ጽድቅና ኸኣ ከም ክዳን ጻግነ እዩ።+ ኵላትና ኸም ቈጽሊ ኽንጽምሉ ኢና፣ስሕተትና ድማ ከም ንፋስ ኪወስደና እዩ። 
 7  ገጽካ ኻባና ሓቢእካ ኣለኻ፡+ብሰሪ* ስሕተትና ኸኣ ተማህምነና* ኣለኻ እሞ፡ስምካ ዚጽውዕ የልቦን፣ንዓኻ ኺሕዝ ኢሉ ዚለዓዓል እውን የልቦን። 
 8  ሕጂ ግና፡ ኦ የሆዋ፡ ንስኻ ኣቦና ኢኻ።+ ንሕና ኻይላ ኢና፣ ንስኻ ዝገበርካና ሰራሕ ካይላ* ኢኻ፣+ኵላትና ግብሪ ኢድካ ኢና። 
 9  ኦ የሆዋ፡ እምብዛ ኣይትቈጣዕ፣+ስሕተትና ንዘለኣለም ኣይትዘክር። ኵላትና ህዝብኻ ኢና እሞ፡ በጃኻ ተመልከተና። 
10  እተን ቅዱሳት ከተማታትካ በረኻ ዀይነን ኣለዋ። ጽዮን በረኻ ዀይና ኣላ። የሩሳሌም ባዲማ ኣላ።+ 
11  እታ ኣቦታትና ንዓኻ ዝወደሱላናይ ቅድስናን ክብርን* ቤትና*ብሓዊ ነዲዳ ኣላ፣+ኵሉ እቲ ኣኽቢርና እንርእዮ እውን ዓንዩ ኣሎ። 
12  ኣብዚ ዅሉስ፡ ኦ የሆዋ፡ ንርእስኻዶ ኽትገትእ ኢኻ፧ ስቕዶ ኽትብል ኢኻ፧ እምብዛ ኽንውጻዕዶኸ ኽትሓድገና ኢኻ፧+
