57  ጻድቕ ጠፊኡ፣ነዚ ኣብ ልቡ ዜሕድሮ ግና የልቦን። እሙናት ሰባት ይውሰዱ፣*+እቲ ጻድቕ ብሰንኪ* መዓት ከም እተወስደ ግናሓደ እኳ ኣየስተውዕልን። 
 2  ናብ ሰላም ይኣቱ። ኵሎም እቶም ብቕንዕና ዚመላለሱ፡ ኣብ ዓራውቶም* የዕርፉ። 
 3  “ኣቱም ደቂ ኣስማተኛ፡ኣቱም ዘርኢ ዘማውን ኣመንዝራን ግና፡ንስኻትኩምሲ ናብዚ ቕረቡ፦ 
 4  ንመን ኢኹም እተላግጹሉ፧ ንመንከ ኢኹም ኣፍኩም ሃህ ኣቢልኩም መልሓስኩም እተውጽኡሉ፧ ንስኻትኩምሲ ደቂ ኣበሳ፡ደቂ ምትላል፡+
 5  ኣብ መንጎ ዓበይቲ ኣእዋም፡+ ኣብ ትሕቲ ልሙዕ ኦም+ብፍትወት ዝረሰንኩም፡ውሉዳት ኣብ ስንጭሮታት፡*ኣብ ትሕቲ ቋቝራታት ኣኻውሕ እትሓርዱ ደይኰንኩምን፧+ 
 6  ግደኺ ምስ ልሙጻት ኣእማን ስንጭሮ* እዩ።+ እወ፡ እዚኣቶም ዕጫኺ እዮም። ንዓታቶም እኳ መስዋእቲ መስተ ኣፍሲስክሎም፡ መባእ እውን ኣቕሪብክሎም።+ በዚዶ ኽሕጐስ* እየ፧ 
 7  ኣብ ልዑልን በሪኽን ከረን ዓራትኪ ኣዳሊኺ፣+መስዋእቲ ኽትስውኢ እውን ናብኡ ደዪብኪ።+ 
 8  ኣብ ድሕሪ ማዕጾን ልዳትን መዘከርታኺ ጌርኪ። ንዓይ ሓዲግኪ ተቐሊዕኪ። ደዪብኪ ዓራትኪ ኣርሒብኪ። ምሳታቶም ድማ ኪዳን ኣቲኺ። ምሳታቶም ኣብ ዓራት ምድቃስ ፈቲኺ፣+ብልዕቶም ከኣ ጠሚትኪ።* 
 9  ዘይቲ ሒዝኪ፡ብዙሕ ሽቱ ሒዝኪ ናብ ሜሌክ* ወሪድኪ። ልኡኻትኪ ናብ ርሑቕ ልኢኽኪ፣ስለዚ፡ ናብ መቓብር* ወሪድኪ። 
10  ብዙሕ መገድታትኪ ኽትስዕቢ ጽዒርኪ፣‘እዝስ ዘይከውን እዩ!’ ኣይበልክን። ሓድሽ ሓይሊ ረኺብኪ። ስለዚ ኢኺ ዘይተሓለልኪ።* 
11  ክትሕስዊ ዝጀመርክስብመን ስለ እትርዕድን እትፈርህን እዩ፧+ ንዓይ ኣይዘከርክንን።+ ኣብ ልብኺ ዘሕደርክዮ ነገር እውን የልቦን።+ ስቕዶ ኣይበልኩን፡ ካብ ነገርዶኸ ኣይተኣለኹን እየ፧*+ ስለዚ፡ ኣይፈራህክንን። 
12  ‘ጽድቅኽን’+ ግብርኽን+ ከፍልጥ እየ፣እዚ ድማ ኣይኪጠቕመክን እዩ።+ 
13  ምስ እተእውዪ፡እቶም ዝኣከብክዮም ጣኦታትኪ ኣይኬናግፉኽን እዮም።+ ንዅላቶም ንፋስ ኪወስዶም፡ትንፋስ ጥራይ ድማ ኪጸርጎም እዩ፣እቲ ኣባይ ዚምዕቈብ ግና ነታ ምድሪ ኺወርሳ፡ነቲ ቕዱስ ከረነይ እውን ኪርስተዮ እዩ።+ 
14  ‘መገዲ ኣጣጥሑ፡ ኣጣጥሑ! ጐደና ጽረጉ!+ ካብ ቅድሚ ህዝበይ መዐንቀፊ ዘበለ ኣልግሱ።’” 
15  እቲ ልዑልን እቲ ኽብ ዝበለን፡እቲ ንዘለኣለም ዚነብር፡+ ስሙ ድማ ቅዱስ ዝዀነስ+ ከምዚ ይብል፦ “ኣብ ልዑልን ቅዱስን ቦታ እየ ዝነብር፣+ግናኸ፡ መንፈስ ትሑታት ንምሕዳስ፡ልቢ እተደቝሱ ኸኣ ንምሕዳስ፡ምስቶም እተደቝሱን ትሑት ዝመንፈሶምን እውን እነብር እየ።+ 
16  ንዘለኣለምሲ ኣይክጻረሮምን፡ወትሩ እውን ኣይክቝጥዖምን እየ፣+ኣብ ቅድመይሲ መንፈስ ሰብ፡አረ እቶም ዝገበርክዎም ዜስተንፍሱ ፍጡራት እኳ ምደኸሙ።+ 
17  ዘይግባእ ረብሓ ንምድላይ ብዝገበሮ ሓጢኣት ተቘጢዐ ነይረ፣+ስለዚ፡ ወቒዐዮ፡ ገጸይ ሓቢአ፡ ተቘጢዐ ድማ። ንሱ ግና መገዲ ልቡ እናሰዓበ ኸዳዕ ኰይኑ ተመላሊሱ።+ 
18  መገድታቱ ርእየዮ እየ፣ግናኸ፡ ከሕውዮን+ ክመርሖን+ እየ፣ንዕኡን ንሕዙናቱን ከኣ መጸናንዒ ኽመልሰሎም* እየ።”+ 
19  “ፍረ ኸናፍር እፈጥር ኣለኹ። ኣብ ርሑቕ ንዘሎን ኣብ ቀረባ ንዘሎን ቀጻሊ ሰላም ኪውሃብ እዩ”+ ይብል የሆዋ፡“ከሕውዮ ድማ እየ።” 
20  “እኩያት ግና ከምቲ ኺሃድእ ዘይክእል ዚናወጽ ባሕሪ እዮም፣ማያቱ ኸኣ ተኽሊ ባሕርን ጸብርን የውጽእ። 
21  ንእኩያትሲ ሰላም የብሎምን” ይብል ኣምላኸይ።+
