58  “ብምሉእ ጐረሮኻ ጨድር፣ ርእስኻ ኣይትግታእ! ድምጽኻ ኸም መለኸት ዓው ኣብል። ንህዝበይ ዕልወቶም፡ንቤት ያእቆብ ድማ ሓጢኣቶም ንገሮም።+ 
 2  ያኢ ጽድቂ ኸም ዚገብርንፍትሒ ኣምላኹ ኸም ዘይሓደገን ህዝብስ፡+መዓልቲ መዓልቲ ይደልዩኒ፡መገድታተይ ኪፈልጡ ደስ ከም ዚብሎም ከኣ ይገልጹ። ቅኑዕ ፍርድታት ደልዮም ይሓትቱኒ፣ናብ ኣምላኽ ምቕራብ እውን ደስ ይብሎም፦+ 
 3  ‘ክንጸውም ከለና ስለምንታይ ዘይረኣኻና፧+ ርእስና* ኸነሕስም ከለናኸ ስለምንታይ ዘየስተብሃልካልና፧’+ ስለምንታይሲ፡ ብመዓልቲ ጾምኩም፡ ጥቕሚ* ርእስኹም ኢኹም እትደልዩ፣ንሸቃሎኹም ከኣ ትጭቍኑ።+ 
 4  ጾምኩም ብቘየቛን ብባእስን ይውዳእ፣ብሕሱም ጕስጢ ድማ ትወቕዑ። ከምዚ ሎሚ እትገብርዎ ዘለኹም ጌርኩም እናጾምኩምሲ፡ ድምጽኹም ኣብ ሰማይ ኣይስማዕን እዩ። 
 5  እቲ ኣነ ዝሓርዮ ጾም ከምዚ ድዩ፧ ከምታ ሰብ ንርእሱ* ዜሕስመላ መዓልቲ፡ርእሱ ኸም ሰቲ ምድናንንኣብ ማቕን ሓምዅሽትን ምድቃስን ድዩ፧ ነዚ ዲኻ ጾምን ንየሆዋ ባህ ዜብሎ መዓልትን እትብሎ ዘለኻ፧ 
 6  እቲ ኣነ ዝሓርዮ ጾምሲ እዚ እዩ፦ መቓውሕ እከይ ምልጋስ፡ማእሰርቲ ኣርዑት ምፍታሕ፡+ንጭቍናት ሓራ ምውጻእ፡+ንዅሉ ኣርዑት ምስባር፡
 7  እንጌራኻ ንጥሙይ ምምቃል፡+ንድኻታትን ቤት ንዘይብሎምን ናብ ቤትካ ምእታው፡ዕሩቕ ምስ እትርኢ ምኽዳን፡+ንስጋኻ እውን ዝባንካ ዘይምምላስ እዩ። 
 8  ሽዑ፡ ብርሃንካ ኸም ወጋሕታ ኺበርህ፡+ምሕዋይካ እውን ቀልጢፉ ኺበቍል እዩ። ጽድቅኻ ቐቅድሜኻ ኪኸይድ፡ክብሪ የሆዋ ድማ ደጀንካ ኪኸውን እዩ።+ 
 9  ሽዑ፡ ክትጽውዕ፡ የሆዋ ኸኣ ኪምልስ እዩ፣ከተእዊ፡ ንሱ ኸኣ፡ ‘እነኹ!’ ኪብል እዩ። ንኣርዑት ካብ መንጎኻ እንተ ኣርሒቕካ፡ብኣጻብዕካ ዊጥ ምባልን ክፉእ ምዝራብን እንተ ሓዲግካ፡+
10  ንጥሙይ እቲ ንስኻ* እትምነዮ እንተ ሂብካዮ፡+ንውጹዕ ድማ እንተ ኣጽጊብካዮ፡*ሽዑ፡ ብርሃንካ ኣብ ጸልማት ኪበርህ፡ድነኻ እውን ከም ቀትሪ ኪኸውን እዩ።+ 
11  የሆዋ ወትሩ ኺመርሓካ፡ኣብ ምድሪ ኣጻምእ ከኣ ኬጽግበካ* እዩ፣+ንኣዕጽምትኻ ኼበርትዖ፡ንስኻ ድማ ማይ ከም ዝመልኦ ስፍራ ኣታኽልቲ፡+ማዩ ኸም ዘይነጽፍ ዓይኒ ማይ ክትከውን ኢኻ። 
12  ሳላኻ ነቲ ናይ ጥንቲ ዑናታት ዳግም ኪሃንጽዎ እዮም፣+መሰረታት ዝሓለፈ ወለዶታት ከኣ ክትሕድስ ኢኻ።+ ጸጋኒ ዝፈረሰ መንደቕ፡*+ዓራዪ መንበሪ ዚኸውን መገድታት ተባሂልካ ኽትጽዋዕ ኢኻ። 
13  ብምኽንያት ሰንበት፡ በታ ቕድስቲ መዓልተይ ጥቕሚ* ርእስኻ ኻብ ምስዓብ እንተ ተቘጢብካ፡*+ንሰንበት ከኣ ዓብዪ ደስታ፡ ቅድስቲ መዓልቲ የሆዋ፡ ክትክበር ዘለዋ መዓልቲ ኢልካ እንተ ጸዊዕካያ፡+ጥቕሚ ርእስኻ ኣብ ክንዲ እትስዕብን ከንቱ ቓላት ኣብ ክንዲ እትዛረብን፡ ንዓኣ እንተ ኣኽቢርካያ፡
14  ሽዑ፡ ብየሆዋ ደስ ኪብለካ እዩ፣ኣነ እውን ኣብ ልዕሊ በረኽቲ ምድሪ ኸወጥሓካ እየ።+ ኣፍ የሆዋ ተዛሪብዎ እዩ እሞ፡ካብ ርስቲ ኣቦኻ ያእቆብ ከብልዓካ እየ።”*+
