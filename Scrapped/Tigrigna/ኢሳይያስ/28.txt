28  እታ ናይ ረኣዩለይ* ዘውዲ* እቶም ሰኽራማት ኤፍሬምን+እቲ ኣብ ርእሲ እቲ ፍርያም ስንጭሮ እቶም ብወይኒ እተሰነፉ ዘሎክቡር ጽባቐኣ ዝዀነ ዚጽምሉ ዕምባባን፡ ወይለኡ! 
 2  እንሆ፡ የሆዋ ሓደ ብርቱዕን ሓያልን ኣለዎ። ከም ሃጽፊ በረድ፡ ከም ዜጥፍእ ህቦብላ ንፋስ፡ከም ነጕዲ ሓያል ምዕልቕላቕ ማያት፡ብሓይሊ ናብ ምድሪ ኺድርብዮ እዩ። 
 3  እቲ ናይ ረኣዩለይ* ዘውድታት እቶም ሰኽራማት ኤፍሬምኣብ ትሕቲ እግሪ ኺርገጽ እዩ።+ 
 4  እቲ ኣብ ርእሲ እቲ ፍርያም ስንጭሮ ዘሎክቡር ጽባቐኣ ዝዀነ ዚጽምሉ ዕምባባ ኸኣ፡ከምቲ ቕድሚ ሓጋይ ዚርከብ ቀዳማይ በለስ ኪኸውን እዩ። ሓደ ምስ ረኣዮ እሞ ኣብ ኢዱ ምስ ሓዞ፡ ብኡብኡ ይውሕጦ። 
5  በታ መዓልቲ እቲኣ፡ የሆዋ ጐይታ ሰራዊት ነቶም ካብ ህዝቡ ዝተረፉ፡ ክቡር ዘውድን ጽቡቕ ኣኽሊል ዕምባባን ኪኸውን እዩ።+
6  ነቲ ኣብ ፍርዲ እተቐመጠ ኸኣ መንፈስ ፍትሒ፡ ነቶም ኣብ ኣፍ ደገ ዚፍኖ መጥቃዕቲ ዚመልሱ እውን ምንጪ ሓይሊ ኪኸውን እዩ።+ 
 7  እዚኣቶም እውን ብወይኒ ይስሕቱ፣ኣልኮላዊ መስተኦም ሰንከልከል የብሎም። ካህንን ነብይን ብሰሪ ኣልኮላዊ መስተ ይስሕቱ፣ወይኒ የደናግሮም፣ብኣልኮላዊ መስተኦም ድማ ሰንከልከል ይብሉ። ራእዮም የስሕቶም፣ኣብ ፍርዲ እውን ይዕንቀፉ።+ 
 8  መኣድታቶምሲ ዜፈንፍን ትፋእ ዝመልአ እዩ፣—ንሱ ዘይብሉ ቦታ የልቦን። 
 9  ንመን ደኣ ፍልጠት ኬካፍል፡ንመንከ መልእኽቲ ኺገልጽ እዩ፧ ነቶም ጸባ ዝሓደጉ፡ነቶም ጡብ ሕዳግ ድዩ፧ 
10  ከመይሲ፡ “ትእዛዝ ኣብ ልዕሊ ትእዛዝ፡ ትእዛዝ ኣብ ልዕሊ ትእዛዝ፡መለክዒ ኣብ ልዕሊ መለክዒ፡ መለክዒ ኣብ ልዕሊ መለክዒ፡*+ሒደት ኣብዚ፡ ሒደት ኣብቲ” እዩ። 
11  እምበኣር፡ ብወታእ ዘረባን* ብቛንቋ ጓናን ነዚ ህዝቢ እዚ ኺዛረቦ እዩ።+
12  ንሱስ፡ “እዚኣ መዕረፊት እያ። እቲ ድኹም ይዕረፍ፣ እዚኣ ቦታ ዕረፍቲ እያ” ኢልዎም ነይሩ፣ ንሳቶም ግና ምስማዕ ኣብዮም።+
13  ስለዚ፡ ቃል የሆዋ ንዓታቶም፡ “ትእዛዝ ኣብ ልዕሊ ትእዛዝ፡ ትእዛዝ ኣብ ልዕሊ ትእዛዝ፡መለክዒ ኣብ ልዕሊ መለክዒ፡ መለክዒ ኣብ ልዕሊ መለክዒ፡*+ሒደት ኣብዚ፡ ሒደት ኣብቲ” ኪኸውን እዩ። ስለዚ፡ ኪኸዱ ኸለዉ፡ኪዕንቀፉ፡ ጥንቅልዒት ኪወድቁ፡ኪስበሩ፡ ኪፍንጠሩ፡ ኪትሓዙ እውን እዮም።+ 
14  እምበኣር፡ ኣቱም ምኩሓት፡ኣቱም ነዚ ኣብ የሩሳሌም ዘሎ ህዝቢ እትገዝኡ፡ ቃል የሆዋ ስምዑ፣
15  ንስኻትኩምሲ ኸምዚ ትብሉ ኢኹም፦ “ምስ ሞት ኪዳን ተኣታቲና፡+ምስ መቓብር* ድማ ተዋዓዒልና* ኢና። ንሓሶት መዕቈቢና ጌርናዮ፡ብምትላል እውን ተሓቢእና ኢና እሞ፡+ብርቱዕ ደምሳሲ ውሒዝ ኪሓልፍ ከሎ፡ኣይኪበጽሓናን እዩ።” 
16  ስለዚ፡ እቲ ልዑላዊ ጐይታ ዝዀነ የሆዋ ኸምዚ ይብል፦ “እንሆ፡ ኣብ ጽዮን መሰረት ዚኸውን ፍቱን እምኒ፡+ርግጽ መሰረት+ ዚኸውን ክቡር እምኒ መኣዝን+ አንብር ኣለኹ። ብእኡ ዚኣምን ኣይኪስምብድን እዩ።+ 
17  ፍትሒ፡ ገመድ መለክዒ፡+ጽድቂ ኸኣ፡ መዐቀኒ ጽፍሒ* ኽገብር እየ።+ በረድ ንመዕቈቢ ሓሶት ኪዅስትሮ፡ማያት ድማ ነቲ መሕብኢ ኺድምስሶ እዩ። 
18  እቲ ምስ ሞት እተኣታቶኹምዎ ኺዳንኩም ኪፈርስ፡እቲ ምስ መቓብር* ዝገበርኩምዎ ውዕል እውን ኣይኪቐውምን እዩ።+ ብርቱዕ ደምሳሲ ውሒዝ ኪሓልፍ ከሎ፡ብእኡ ኽትጠፍኡ ኢኹም። 
19  ንግሆ ንግሆ፡መዓልትን ለይትን ኪሓልፍ እዩ እሞ፡ብዝሓለፈ መጠን፡ኪዅስትረኩም እዩ።+ ሽበራ ጥራይ እዩ ነቲ ዝሰምዕዎ ዜረድኦም።”* 
20  ከይተሳፍሓሉስ ዓራት ሓጺር እዩ፣ከይትጕልበብ ድማ መደረብታ ጸቢብ እዩ። 
21  የሆዋስ ከም ኣብ ከረን ጰራጺም ኪትንስእ እዩ፣ተግባሩ፡—እቲ ዜደንቕ ተግባሩ፡—ምእንቲ ኺገብር፡ዕዮኡ፡—እቲ ዘይልሙድ ዕዮኡ፡+—ድማ ምእንቲ ኺፍጽም፡ከምቲ ኣብ ጥቓ ጊብዖን+ ዘሎ ስንጭሮ* እውን ርእሱ ኼለዓዕል እዩ። 
22  ንዅላ እታ ምድሪ* ጥፍኣት ተመዲቡ ኸም ዘሎ፡+ካብ ልዑላዊ ጐይታ፡ የሆዋ ጐይታ ሰራዊት ሰሚዐ ኣለኹ እሞ፡ማእሰርትኹም ከይጸንዕሲ፡ሕጂ ኣይተላግጹ።+ 
23  ጽን በሉ፡ ድምጸይ እውን ስምዑ፣ኣቕልቡ፡ ዝብሎ ድማ ስምዑ። 
24  ሓረስታይሲ ዘርኢ ኸይዘርአ ምሉእ መዓልቲዶ ኺሓርስ ይውዕል እዩ፧ ብቐጻሊዶ ንምድሩ ይባርዎን ድንኩል ይሰብርን እዩ፧+ 
25  ንዝባኑ ምስ ኣጣጥሖ፡ኣበሱዳዶ ኣይብትንን፡ ካሙንዶኸ ኣይዘርእን እዩ፧ ስርናይን ብልቱግን ስገምን ኣብ ቦታኡ፡ዓለስ+ ድማ ኣብ ወሰን ወሰኑዶ ኣይዘርእን እዩ፧ 
26  ንሱስ ቅኑዕ መገዲ የፍልጦ፡*ኣምላኹ ይምህሮ እዩ።+ 
27  ኣበሱዳስ ብመኼዲ ኣይርገጽን እዩ፣+ካሙን ከኣ ብመንኰርኰር ሰረገላ ኣይክየድን እዩ። የግዳስ፡ ኣበሱዳ ብበትሪ፡ካሙን ድማ ብዘንጊ እዩ ዚዝበጥ። 
28  ሰብዶ ነቲ ንእንጌራ ዚኸውን እኽሊ ይጥሕኖ እዩ፧ ኣይፋሉን፡ ብዘይምቍራጽሲ ኣየኺዶን እዩ፣+ብኣፍራሱ ገይሩ መንኰርኰር ሰረገላኡ ኣብ ልዕሊኡ ኬኽይድ ከሎ ኸኣ፡ኣይጥሕኖን እዩ።+ 
29  እዚ እውን ካብቲ ምኽሩ* ዜደንቕ፡ዕዮኡ* ድማ ዓብዪ ዝዀነ+የሆዋ ጐይታ ሰራዊት እዩ ዚመጽእ።
