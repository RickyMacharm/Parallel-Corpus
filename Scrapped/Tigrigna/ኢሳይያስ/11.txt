11  ካብ ጕርማጽ እሴይ፡+ ውልዶ ኺበቍል፡+ካብ ሱሩ ዝወጸ ብቋል+ ድማ ፍረ ኼፍሪ እዩ። 
 2  ኣብ ልዕሊኡ ኸኣ መንፈስ የሆዋ፡+መንፈስ ጥበብን+ ኣእምሮን፡መንፈስ ምኽርን ሓይልን፡+መንፈስ ፍልጠትን ፍርሃት የሆዋን ኪዓርፍ እዩ። 
 3  ብፍርሃት የሆዋ ድማ ደስ ኪብሎ እዩ።+ ኣዒንቱ ብዚርእያኦ ኣይኪፈርድን፡ኣእዛኑ ብዚሰምዓኦ እውን ኣይኪገንሕን እዩ።+ 
 4  ንትሑታት ብፍትሒ* ኺፈርድ፡ምእንቲ ዓቃላት* ምድሪ ኸኣ ብቕንዕና ኺገንሕ እዩ። ንምድሪ ብሻቦጥ ኣፉ ኺወቕዓ፡+ንእኩይ ድማ ብትንፋስ* ከናፍሩ ኪቐትሎ እዩ።+ 
 5  ጽድቂ ዕጣቕ መዓጥቖኡ፡ተኣማንነት እውን ዕጣቕ ሕቘኡ ኪኸውን እዩ።+ 
 6  ተዅላ ምስ ገንሸል* ኪኸውን፡+ነብሪ ኸኣ ምስ ማሕስእ በጥ ኪብል፡ምራኽን ሽደን ኣንበሳን ስቡሕ እንስሳን ድማ ብሓባር ኪዀኑ እዮም፣*+ንእሽቶ ወዲ እውን ኪመርሖም እዩ። 
 7  ላምን ድብን ብሓደ ኺበልዓ፡ውላዳተን ከኣ ብሓደ በጥ ኪብሉ እዮም። ኣንበሳ ኸም ብዕራይ ሓሰር ኪበልዕ እዩ።+ 
 8  ዚጠቡ ሕጻን ኣብ ልዕሊ ሰፈር መንደላይ ተመን ኪጻወት፡ጡብ ሕዳግ ድማ ኢዱ ኣብ ልዕሊ እንዳ መርዛም ተመን ኪገብር እዩ። 
 9  ከምቲ ማያት ንባሕሪ ዜጐልብቦ፡ምድሪ ብርግጽ ብፍልጠት የሆዋ ኽትመልእ እያ እሞ፡+ኣብ ኵሉ እቲ ቕዱስ ከረነይ፡+ኣይኪጐድኡን+ ወይ ኣይኬጥፍኡን እዮም። 
10  በታ መዓልቲ እቲኣ፡ እቲ ሱር እሴይ፡+ ሰንደቕ ዕላማ ህዝብታት ኰይኑ ኪቐውም እዩ።+ ኣህዛብ መምርሒ ደልዮም ናብኡ ኼብሉ እዮም፣*+መዕረፊኡ ድማ ክቡር ኪኸውን እዩ። 
11  በታ መዓልቲ እቲኣ፡ የሆዋ ነቶም ካብ ኣሶርን+ ካብ ግብጽን+ ካብ ጳጥሮስን+ ካብ ኩሽን+ ካብ ዔላምን+ ካብ ሲንኣርን* ካብ ሓማትን ካብ ደሴታት ባሕርን+ ዝተረፉ ተረፍ ህዝቡ ምእንቲ ኼጥርዮምሲ፡ ከም ብሓድሽ ካልኣይ ሳዕ ኢዱ ኺዝርግሕ እዩ።
12  ንኣህዛብ ሰንደቕ ዕላማ ኬተንስኣሎም፡ ነቶም ካብ እስራኤል እተበተኑ ኸኣ ኪእክቦም፡+ ነቶም ካብ ይሁዳ ፋሕ ዝበሉ እውን ካብ ኣርባዕተ መኣዝን ምድሪ ኺእክቦም እዩ።+ 
13  ቅንኢ ኤፍሬም ኪርሕቕ እዩ፣+እቶም ንይሁዳ ዚጸልእዎ እውን ኪጠፍኡ እዮም። ኤፍሬም ንይሁዳ ኣይኪቐንኣሉን፡ይሁዳ ድማ ንኤፍሬም ኣይኪጸልኦን እዩ።+ 
14  ናብ ቍልቍለት* ፍልስጥኤማውያን ናብ ምዕራብ ኪንቈቱ፡ብሓባር ከኣ ንደቂ ምብራቕ ኪዘምትዎም እዮም። ኢዶም* ኣብ ልዕሊ ኤዶምን+ ሞኣብን+ ኪዝርግሑ፡ዓሞናውያን ድማ ተገዛእቶም ኪዀኑ እዮም።+ 
15  የሆዋ ንወሽመጥ* ባሕሪ ግብጺ ኺመቕሎ፡*+ኣብ ልዕሊ እቲ ፈለግ* ኸኣ ኢዱ ኼወዛውዝ እዩ።+ ብዜሕርር ትንፋሱ* ንዕኡ ኣብ ሸውዓተ ወሓይዙ ኺወቕዖ፡*ምስ ሳእንኻ ኸም ዚስገር እውን ኪገብሮ እዩ። 
16  ከምቲ ንእስራኤል በታ ኻብ ምድሪ ግብጺ ዝወጹላ መዓልቲ ዝዀነሎም፡ነቶም ዝተረፉ ተረፍ ህዝቡ+ ድማ ካብ ኣሶር ዚወጽእ ጐደና+ ኺህሉ እዩ።
