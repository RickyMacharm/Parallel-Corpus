13  ኢሳይያስ+ ወዲ ኣሞጽ ብራእይ ዝረኣዮ ኣንጻር ባቢሎን+ እተዘርበ ኸቢድ መልእኽቲ፦ 
 2  “ሰንደቕ ዕላማ ኣብ ከረን መላጥ ኣኻውሕ ኣልዕሉ።+ ብኣፍ ደገታት ልዑላን ኪኣትዉስ፡ተደሃይዎም፡ ኢድኩም ኣወዛውዙ። 
 3  ነቶም ዝሸምክዎም* ኣዚዘዮም ኣለኹ።+ ቍጥዓይ ንምግላጽ ንጀጋኖይ፡ብዅርዓት ንዚፍስሁ ጸዊዐዮም ኣለኹ። 
 4  ስምዑ! ህዝቢ ኣብ ኣኽራን ኣሎ፣ናይ ብዙሕ ህዝቢ ደሃይ ኣሎ! ስምዑ! ናይ መንግስትታትንናይ እኩባት ኣህዛብን ያዕያዕታ!+ የሆዋ ጐይታ ሰራዊት ነቲ ሰራዊት ንውግእ ይእክቦ ኣሎ።+ 
 5  የሆዋን ኣጽዋር ቍጥዓኡን፡ንዅላ ምድሪ ኼጥፍኡስ፡+ካብ ርሑቕ ሃገር፡+ካብ ወሰን ሰማያት ይመጹ ኣለዉ። 
 6  መዓልቲ የሆዋ ቐሪባ እያ እሞ፡ ዋይዋይ በሉ! ከም ጥፍኣት ኰይና ኻብቲ ዅሉ ዚኽእል ክትመጽእ እያ።+ 
 7  ስለዚ፡ ኵለን ኣእዳው ኪለምሳ እየን፣ልቢ ዅሉ ሰብ ድማ ብፍርሂ ኺመክኽ እዩ።+ 
 8  ሰባት ሰምቢዶም እዮም።+ ቅልውላው ከም ዝሓዛ ሰበይቲ፡ብምንፍርፋርን ብቕልውላውን ተታሒዞም እዮም። ሰኪሖም ንሓድሕዶም ይጠማመቱ ኣለዉ፣ገጾም ብጓሂ ጓህሪ መሲሉ ኣሎ። 
 9  እንሃ፡ መዓልቲ የሆዋነታ ምድሪ መሰክሒ ኽትገብራ፡+ንሓጥኣን እታ ምድሪ ድማ ካብኣ ኸተጥፍኦም፡ብነድርን ብዚነድድ ቍጥዓን ትመጽእ ኣላ። 
10  ከዋኽብቲ ሰማያትን ናታቶም ጭፍራታት ከዋኽብትንሲ፡*+ብርሃኖም ኣይኬብርሁን እዮም፣ጸሓይ ክትበርቕ ከላ ኽትጽልምት፡ወርሒ ኸኣ ብርሃና ኣይከተብርህን እያ። 
11  ንዓለም ስለ ኽፍኣታ፡+ንእኩያት ድማ ስለ ስሕተቶም ተሓተትቲ ኽገብሮም እየ። ንዅርዓት ተዳፈርቲ መወዳእታ ኽገብረሉ፡ንትዕቢት ጨቈንቲ ኸኣ ከዋርዶ እየ።+ 
12  ንመዋቲ ሰብ ካብ ጽሩይ ወርቂ ንላዕሊ ብርቂ፡+ንሰብ ድማ ካብ ወርቂ ኦፊር+ ንላዕሊ ብርቂ ኽገብሮ እየ። 
13  ስለዚ፡ ንሰማያት ከንቀጥቅጦ እየ፣ምድሪ ኸኣ ብነድሪ የሆዋ ጐይታ ሰራዊት፡ብመዓልቲ እቲ ዚነድድ ቍጥዓኡ፡ ካብ ቦታኣ ኽትናወጽ እያ።+ 
14  ከም እተሃድነት ሰስሓን ኣካቢ ኸም ዘይብለን መጓሰን፡ነፍሲ ወከፍ ነናብ ህዝቡ ኺምለስ፡ነፍሲ ወከፍ ነናብ ምድሩ ኺሃድም እዩ።+ 
15  እተረኽበ ዘበለ ኺውጋእ፡እተታሕዘ ዘበለ ድማ ብሰይፊ ኺወድቕ እዩ።+ 
16  ደቆም ኣብ ቅድሚ ኣዒንቶም ኪሕምሸሹ፡+ኣባይቶም ኪዝመት፡ኣንስቶም ከኣ ኪዕመጻ እየን። 
17  እንሆ፡ ኣንጻሮም ንሜዶናውያን፡+ነቶም ንብሩር ከም ዘይረብሕ ዚቘጽሩ፡ብወርቂ ድማ ደስ ዘይብሎም ከተንስእ እየ። 
18  ቀስትታቶም ንኣጕባዝ ኪሕምሽሽ እዩ፣+ንሳቶም ከኣ ንፍረ ኸርሲ ኣይኪድንግጹን፡ንውሉዳት ድማ ኣይኪምሕሩን እዮም። 
19  ባቢሎን፡ እታ ኻብ መንግስትታት ዝኸበረት፡*+እታ ጽባቐን ትምክሕትን ከለዳውያን፡+ከምቲ ኣምላኽ ንሶዶምን ንጎሞራን ምስ ገልበጠን ዝዀናኦ ኽትከውን እያ።+ 
20  ሰብ ኣብኣ ከቶ ኣይኪነብርን፡ንውሉድ ወለዶ ኸኣ መንበሪት ኣይክትከውንን እያ።+ ዓረብ ኣብኣ ድንኳኑ ኣይኪተክልን እዩ፣ጓሶት ድማ መጓሰኦም ኣይኬዕርፉላን እዮም። 
21  ኣራዊት ምድረ በዳ ኣብኣ በጥ ኪብሉ እዮም፣ኣባይቶም ብጕንጓታት ኪመልእ እዩ። ሰገናት ኣብኣ ኺነብራ እየን፣+ኣጣል በረኻ ኸኣ ኣብኡ ኺሰራሰራ እየን።* 
22  ዚንቅዉ እንስሳታት ኣብ ግምብታታ፡ወኻሩ* ድማ ኣብቲ ምሹእ ኣብያተ መንግስታ ኺንቅዉ እዮም። ግዜኣ ቐሪቡ እዩ፣ መዓልትታታ ኸኣ ኣይኪናዋሕን እዩ።”+
