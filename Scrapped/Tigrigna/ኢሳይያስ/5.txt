5  መዝሙር ፍቱወይን ኣታኽልቲ ወይኑን+እስከ ንፍቑረይ ክዝምረሉ። ፍቑረይ ኣብ ፍርያም ኵርባ ኣታኽልቲ ወይኒ ነበሮ። 
 2  ኰዓቶ፡ ኣእማኑ ድማ ኣውጽአ። ሕሩይ ቀይሕ ተኽሊ ወይኒ ተኸለሉ፣ኣብ ማእከሉ ግምቢ ሃነጸሉ፣ኣብ ውሽጡ ድማ መጽመቝ ወይኒ ወቒሩ ሰርሓሉ።+ ወይኒ ኼፍሪ ኸኣ ተጸበየ፣ግናኸ፡ ወይኒ መሮር ጥራይ ኣፍረየ።+ 
 3  “ሕጂ ድማ፡ ኣቱም ነበርቲ የሩሳሌምን ሰብ ይሁዳን፡ኣብ መንጎይን ኣብ መንጎ ኣታኽልቲ ወይነይን በጃኹም ፍረዱ።+ 
 4  ንኣታኽልቲ ወይነይሲ ዛጊት ዘይገበርኩሉ+እንታይ ተወሳኺ ነገር ክገብረሉ ምኸኣልኩ ነይረ፧ ስለምንታይ ደኣ ወይኒ ኽረክብ ምስ ተጸበኹስ፡ወይኒ መሮር ጥራይ ዘፍረየለይ፧ 
 5  ሕጂ ድማ፡ ንኣታኽልቲ ወይነይ እንታይ ከም ዝገብሮእስከ ኽነግረኩም፦ ሓጹሩ ኸልግሶ እየ፣ከንድዶ እውን እየ።+ መንደቑ ኸፍርሶ እየ፣ኪርገጽ እውን እዩ። 
 6  ከባድሞ እየ፣+ኣይኪጥጠፍን ወይ ኣይኪጫዀርን እዩ። ብኣሻዅ ቈጥቋጥን ብጻህያይን ኪውሓጥ እዩ፣+ንደበናታት ድማ ዝናም ከየዝንሙሉ ኽእዝዞም እየ።+ 
 7  እቲ ናይ የሆዋ ጐይታ ሰራዊት ኣታኽልቲ ወይንስ ቤት እስራኤል እዩ፣+ሰብ ይሁዳ ኸኣ ንሱ ዚፈትዎም ዝነበረ ኣትክልቲ* እዮም። ፍትሒ ተጸበየ፣+እንሆ ግና፡ ዘይፍትሓውነት። ጽድቂ ተጸበየ፣እንሆ ግና፡ ኣውያት።”+ 
 8  ነቶም ስፍራ ኽሳዕ ዚሰኣን፡ኣብ ሓደ ቤት ካልእ ቤት ዜላግቡ፡+ኣብ ሓደ ግራት ከኣ ካልእ ግራት ዚውስኹ ወይለኦም፣+ንስኻትኩምሲ በይንኹም ኣብታ ምድሪ ኽሳዕ እትነብሩ ኸምኡ ትገብሩ። 
 9  ብዙሕ ኣባይቲ፡ ዓበይትን ጽቡቕን ክነሱ፡መሰክሒ ኪኸውን፡ብዘይ ነባሪ እውን ኪኸውን ምዃኑ፡የሆዋ ጐይታ ሰራዊት ኣብ ኣእዛነይ ምሒሉ ኣሎ።+ 
10  ዓሰርተ መዓል ጽምዲ ዚኸውን ኣታኽልቲ ወይንስ፡ ሓደ ባት* ጥራይ፡ሓደ ሖመር ዚኸውን ዘርኢ ኸኣ ሓደ ኤፋ* ጥራይ ኬፍሪ እዩ።+ 
11  እቶም ኣልኮላዊ መስተ ኺሰትዩ ኣንጊሆም ዚትንስኡ፡+ወይኒ ኽሳዕ ዜርስኖም ድማ ኣዝዮም ዜምስዩስ ወይለኦም! 
12  መሰንቆን* በገናንከበሮን ሻምብቆን ወይንን ኣብ ድግሶም ኣሎ፣ንተግባር የሆዋ ግና ኣይሓስብዎን፣ንግብሪ ኣእዳዉ እውን ኣይርእይዎን። 
13  ስለዚ፡ ህዝበይ ሰኣን ፍልጠት+ኪማረኹ እዮም፣ክቡራቶም ኪጠምዩ፡+ኵሎም ሰቦም ከኣ ብጽምኢ ኺነቕጹ እዮም። 
14  ስለዚ፡ መቓብር* ገዛእ ርእሳ* ኣስፍሐት፣ኣፋ እውን ብዘይ መጠን ሃህ ኣበለት፣+ግርማኣን* ጫውጫው ዚብል ህዝባን ዚፍንጥዙ ሰባንብርግጽ ናብኣ ኺወርዱ እዮም። 
15  ሰብ ድማ ትሕት ኪብል፡ሰብ ከኣ ኪዋረድ እዩ፣ኣዒንቲ ዕቡያት እውን ኪዋረዳ እየን። 
16  የሆዋ ጐይታ ሰራዊት ብፍርዱ* ልዕል ኪብል እዩ፣እቲ ናይ ሓቂ ኣምላኽ፡ እቲ ቕዱስ፡+ ገዛእ ርእሱ ብጽድቂ ኪቕድስ እዩ።+ 
17  ገንሸላት* ከኣ ከም ኣብ መጓሰይኦም ኪበልዑ እዮም፣ጓኖት ኣብቲ ስቡሓት እንስሳታት ዝነበርዎ ዝባደመ ቦታታት ኪምገቡ እዮም። 
18  እቶም ንበደሎም ብኣግማድ ምትላል፡ንሓጢኣቶም ድማ ብመጥመሪ ሰረገላ ዚስሕብዎ ወይለኦም! 
19  እቶም፡ “ዕዮኡ የፍጥን፣ምእንቲ ኽንርእዮስ ቀልጢፉ ይምጻእ። ምእንቲ ኽንፈልጦስ፡ዕላማ* እቲ ናይ እስራኤል ቅዱስ ይፈጸም!” ዚብሉ ወይለኦም!+ 
20  እቶም ንጽቡቕሲ ኽፉእ፡ ንኽፉእ ከኣ ጽቡቕ ዚብሉ፡+ንጸልማት ብብርሃን፡ ንብርሃን ድማ ብጸልማት ዚትክእዎ፡ንመሪር ጥዑም፡ ንጥዑም እውን መሪር ዚገብርዎ ወይለኦም! 
21  እቶም ኣብ ቅድሚ ኣዒንቶም ጥበበኛታት፡ብርእይቶኦም ከኣ ኣስተውዓልቲ ዝዀኑ ወይለኦም!+ 
22  እቶም ንምስታይ ወይኒ ዚብርትዑ፡ኣልኮላዊ መስተ ኣብ ምሕውዋስ ድማ ዋናታት ዚዀኑ ወይለኦም!+ 
23  እቶም ንእኩይ ብጉቦ ናጻ ዚገብርዎ፡+ንጻድቕ ከኣ ፍትሒ ዚኸልእዎ ወይለኦም!+ 
24  ስለዚ፡ ንሕጊ* የሆዋ ጐይታ ሰራዊት ነጺጎምዎ፡ንቓል እቲ ናይ እስራኤል ቅዱስ እውን ንዒቖምዎ እዮም እሞ፡ከምቲ ልሳን ሓዊ ንሓሰር ዜንድዶ፡ከምቲ ንቑጽ ሳዕሪ ኸኣ ብሃልሃልታ ዚቕምርር፡ሱሮም ኪምሽምሽ፡ዕምባባኦም ድማ ከም ተጐጓ ፋሕ ኪብል እዩ።+ 
25  ስለዚ፡ ቍጥዓ የሆዋ ኣብ ህዝቡ ኺነድድ፡ኢዱ ኣብ ልዕሊኦም ኪዝርግሕ እሞ ኺወቕዖም እዩ።+ ኣኽራን ኬንቀጥቅጡ፡ሬሳታቶም ድማ ኣብ ጐደናታት ከም ጐሓፍ ኪዀኑ እዮም።+ ምስናይዚ ዅሉ፡ ቍጥዓኡ ኣይተመልሰን፣ኢዱ እውን ገና ኽትወቅዕ ተዘርጊሓ ኣላ። 
26  ኣብ ርሑቕ ንዘለዉ ህዝቢ ሰንደቕ ዕላማ ኣልዒሉሎም፡+ካብ ወሰናት ምድሪ ኺመጹ ድማ ኣፋጽዩሎም ኣሎ፣+እንሆ ኸኣ፡ ብልዑል ፍጥነት ይመጹ ኣለዉ።+ 
27  ድኹም ወይ ዚዕንቀፍ ኣብ መንጎኦም የልቦን። ትኽስ ዚብል ወይ ዚድቅስ እውን የልቦን። ዕጣቕ ሕቘኦም ኣይፍታሕን፡ስራኽ ሳእኖም እውን ኣይብተኽን እዩ። 
28  ኵሉ ፍላጻታቶም በሊሕ፡ኵሉ ቐስትታቶም ድማ ግቱር* እዩ። ሸዀናታት ኣፍራሶም ከም ኣዝሒት፡መንኰራዅሮም ከኣ ከም ህቦብላ ንፋስ እዩ።+ 
29  ጓዝማኦም ከም ናይ ኣንበሳ እዩ፣ከም ሽደን ኣንበሳ ድማ ይጓዝሙ።+ ሕኒን ይብሉን ንግዳዮም ይሕዙን፣ዜናግፎ ዘይብሉ እውን ይወስድዎ። 
30  በታ መዓልቲ እቲኣ፡ ከም ጕርምርምታ ባሕሪ፡ኣብ ልዕሊኡ ጕርምርም ኪብሉ እዮም።+ ናብታ ምድሪ ዚጥምት ዘበለ ዜጨንቕ ጸልማት ኪርኢ እዩ፣ብርሃን እኳ እንተ ዀነ፡ ብሰንኪ ደበናታት ጸልሚቱ እዩ።+
