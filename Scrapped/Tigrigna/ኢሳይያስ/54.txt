54  “ደቂ እታ በይና ዘላ፡ካብ ደቂ እታ ምስ ሰብኣይ* ዘላ በዚሖም እዮም እሞ፡+ኣቲ ዘይወለድኪ መኻን፡ እልል በሊ!+ ኣቲ ቕልውላው ዘይሓዛ፡+ ተሓጐሲ፡ እልል እውን በሊ!”+ ይብል የሆዋ። 
 2  “ቦታ ድንኳንኪ ኣግፍሒ።+ ዓለባታት ድንኳን እቲ ዓብዪ ማሕደርኪ ዘርግሒ። ኣይትግትኢ፡ ኣግማድ ድንኳንኪ ኣንውሒ፣ሽኻላት ድንኳንኪ እውን ኣበርትዒ።+ 
 3  ናብ የማነ ጸጋም ከተስፋሕፍሒ ኢኺ። ዘርእኺ ንኣህዛብ ኪወርሶም፡ነተን ዝባደማ ኸተማታት ድማ ኪነብረን እዩ።+ 
 4  ኣይክትሓንክን ኢኺ እሞ፡+ ኣይትፍርሂ፣+ኣይክትሓፍርን ኢኺ እሞ፡ ውርደት ኣይሰማዕኪ። ሕፍረት ንእስነትኪ ኽትርስዒ፡ውርደት ምብልውናኺ ኸኣ ደጊም ኣይክትዝክርን ኢኺ።” 
 5  “እቲ ዓብዪ ገባሪኺ+ ኸም ሰብኣይኪ* እዩ፣+ስሙ የሆዋ ጐይታ ሰራዊት እዩ፣እቲ ናይ እስራኤል ቅዱስ ድማ ተበጃዊኺ እዩ።+ ንሱ ኣምላኽ ብዘላ ምድሪ ኺብሃል እዩ።+ 
 6  የሆዋስ ሕድግትን ጕህይትን* ሰበይቲ ኸም ዝዀነት፡+ብንእስነታ ተመርዕያስ ደሓር ከም እተገድፈት ሰበይቲ ገይሩ ጸዊዑኪ” ይብል ኣምላኽኪ። 
 7  “ንሓጺር ህሞት ሓዲገኪ ነይረ፣ብዓብዪ ምሕረት ግና ክእክበኪ እየ።+ 
 8  ብዕልቕልቕ ቍጥዓ ንቕጽበት ገጸይ ካባኺ ሓቢአ ነይረ፣+በቲ ዘለኣለማዊ ዝዀነ ብተኣማንነት ዚርአ ፍቕሪ ግና ክምሕረኪ እየ”+ ይብል እቲ ተበጃዊኺ+ የሆዋ። 
 9  “እዚ ንዓይ ከም ዘመን ኖህ እዩ።+ ከምቲ ማያት ኖህ ንምድሪ ኸም ዘይከድና ዝመሓልኩ፡+ከምኡ ድማ ከም ዘይቍጥዓክን ከም ዘይገንሓክን እምሕል ኣለኹ።+ 
10  ኣኽራንሲ ይለግሱ፡ኵርባታት ድማ ይናወጹ ይዀኑ፡ብተኣማንነት ዘርእየኪ ፍቕረይ ግና ካባኺ ኣይኬልግስን፡+ኪዳን ሰላመይ እውን ኣይኪናወጽን እዩ”+ ይብል እቲ ዚምሕረኪ የሆዋ።+ 
11  “ኣቲ ውጽዕትን+ ብህቦብላ እተደፍአትን ዘይተጸናንዐትን፡+ኣእማንኪ ምስ ጽኑዕ ጭቃ መንደቕ፡መሰረትኪ ኸኣ ምስ ሰፊሮስ ከንብር እየ።+ 
12  ንመጋረዲታትኪ ብሮቢኖስ፡ንኣፍ ደገታትኪ ብዜብለጭልጭ ኣእማን፡*ንዅሉ ዶባትኪ ድማ ብኽቡራት ኣእማን ክገብሮ እየ። 
13  ኵሎም ደቅኺ ብየሆዋ ኺምሃሩ እዮም፣+ሰላም ደቅኺ እውን ብዙሕ ኪኸውን እዩ።+ 
14  ኣብ ጽድቂ ብጽኑዕ ክትስረቲ፡+ካብ ጭቈና ድማ ክትርሕቂ ኢኺ፣+ገለ እኳ ኣይክትፈርህን፡ ሓደ እኳ ኣይኬሸብረክን እዩ። እዝስ ኣይኪቐርበክን እዩ።+ 
15  ዜጥቅዓኪ እንተሎ፡ብትእዛዘይ ኣይኰነን። ንዓኺ ዜጥቅዕ ዘበለ ብሰርኺ ኺወድቕ እዩ።”+ 
16  “እንሆ፡ ነቲ ንፈሓም ነፊሑ ዜጕህሮ፡ብዕዮኡ ኸኣ ኣጽዋር ዜፍሪኢደ ጥበበኛ ኣነ እየ ፈጢረዮ። ነቲ ዜዕኑ መጥፍኢ ዝፈጠርክዎ እውን ኣነ እየ።+ 
17  ኵሉ እቲ ኣንጻርኪ እተሰርሐ ኣጽዋር ኣይኪጠቅምን እዩ፣+ንዅሉ እቲ ንፍርዲ ዚትንስኣኪ ልሳን ድማ ክትኵንንዮ ኢኺ። እዚ፡ ርስቲ ገላዉ የሆዋ እዩ፣ጽድቆም እውን ካባይ እዩ” ይብል የሆዋ።+
