61  ንዓቃላት* ከበስሮም የሆዋ ስለ ዝቐብኣኒ፡+መንፈስ እቲ ልዑላዊ ጐይታ ዝዀነ የሆዋ ኣብ ልዕለይ እዩ።+ ስቡር ንዝልቦም ክዝንን፡ንምሩኻት ምውጻእ ሓራ፡ንእሱራት ከኣ ምንቋሕ ዓይኒ ኽእውጅ ልኢኹኒ፣+
 2  ዓመት ጽቡቕ ፍቓድ* የሆዋንመዓልቲ ሕነ ኣምላኽናን ክእውጅ፡+ንዅሎም ሕዙናት ከጸናንዕ፡+
 3  ንሕዙናት ጽዮን ድማ ከቕርበሎም፡ኣብ ክንዲ ሓምዅሽቲ፡ መጠምጠምያ፡ኣብ ክንዲ ሓዘን፡ ዘይቲ ፍስሃ፡ኣብ ክንዲ መንፈስ ጓሂ እውን፡ ክዳን ውዳሰ ኽህቦም ልኢኹኒ። ዓበይቲ ኣእዋም ጽድቂ፡ንኽብሩ* ዚዀኑ ተኽሊ የሆዋ ኺብሃሉ እዮም።+ 
 4  ናይ ጥንቲ ዑናታት ዳግም ኪሃንጹ፡ቀደም ዝባደመ ቦታታት ኬተንስኡ፡+እተን ካብ ውሉድ ወለዶ ዝባደማ+ፍሩሳት ከተማታት ኪሕድሱ እዮም።+ 
 5  “መጻእተኛታት ደው ኢሎም ንመጓሰኹም ኪጓስዩ፡ጓኖት+ ድማ ሓረስቶትኩምን ሓለውቲ ኣታኽልቲ ወይንኹምን ኪዀኑ እዮም።+ 
 6  ንስኻትኩም ከኣ ካህናት የሆዋ ኽትብሃሉ ኢኹም፣+ኣገልገልቲ ኣምላኽና ኺብሉኹም እዮም። ጥሪት ኣህዛብ ክትበልዑ፡+ብዛዕባ ኽብሮም* ድማ ክትምክሑ ኢኹም። 
 7  ኣብ ክንዲ ሕፍረትሲ፡ ዕጽፊ ግደ ኺህልወኩም እዩ፣ኣብ ክንዲ ውርደት ከኣ፡ ብብጽሒቶም እልል ኪብሉ እዮም። እወ፡ ኣብ ምድሮም ዕጽፊ ግደ ኺርስተዩ እዮም።+ ዘለኣለማዊ ሓጐስ ድማ ኪረኽቡ እዮም።+ 
 8  ኣነ የሆዋስ ፍትሒ እፈቱ፡+ዘመተን ዓመጻን ከኣ እጸልእ እየ።+ ብተኣማንነት ዓስቦም ክህቦም፡ናይ ዘለኣለም ኪዳን ድማ ምሳታቶም ክኣቱ እየ።+ 
 9  ዘርኦም ኣብ መንጎ ኣህዛብ፡+ውሉዳቶም ከኣ ኣብ መንጎ ህዝብታት ኪፍለጡ እዮም። ኵሎም እቶም ዚርእይዎም ከኣ፡የሆዋ ዝባረኾም ዘርኢ ምዃኖም ኬለልይዎም እዮም።”+ 
10  ብየሆዋ ኣዝየ ኽፍሳህ እየ። ኵለንትናይ ብኣምላኸይ ኪሕጐስ እዩ።*+ ንሱስ ከምቲ መጠምጠምያ ኻህን ዚገብር መርዓዊ፡+ከምታ ብስልማታ እተሰለመት መርዓት፡ብኽዳውንቲ ድሕነት ከዲኑኒ፡+ወለል ብዚብል ክዳን ጽድቂ እውን ኣጐናጺፉኒ ኣሎ። 
11  ከምቲ ምድሪ ብቋል እተውጽእ፡ከምቲ ስፍራ ኣታኽልቲ እውን ኣብኡ እተዘርአ ዜብቍልሲ፡ከምኡ ድማ እቲ ልዑላዊ ጐይታ ዝዀነ የሆዋ፡ጽድቅን+ ውዳሰን ኣብ ቅድሚ ዅሎም ኣህዛብ ኬብቍል እዩ።+
