1  ኢሳይያስ*+ ወዲ ኣሞጽ ብዘመን ዑዝያን+ ዮታምን+ ኣሓዝን+ ህዝቅያስን፡+ ነገስታት ይሁዳ፡+ ብዛዕባ ይሁዳን የሩሳሌምን ዝረኣዮ ራእይ፦ 
 2  ኣቱም ሰማያት፡ ስምዑ፣ ኣቲ ምድሪ፡ ጽን በሊ፣+የሆዋስ እዚ ተዛሪቡ ኣሎ፦ “ደቂ ኣዕብየን ተኸናኺነን፣+ንሳቶም ግና ካባይ ዓልዮም።+ 
 3  ብዕራይ ንዓዳጊኡ፡ኣድጊ ድማ ንመብልዕ ማል ዋናኡ ኣጸቢቑ ይፈልጦ እዩ፣እስራኤል ግና ኣይፈልጠንን፡*+ህዝበይ ከኣ ብኣእምሮ ኣይመላለስን እዩ።” 
 4  እቶም ሓጥኣን ህዝቢ፡+እቶም ዘርኢ እኩያት፡ ብልሹዋት ደቂ ዝዀኑስሕተት ዝኸበዶም ህዝቢ፡ ወይለኦም! ንየሆዋ ሓዲጎምዎ፣+ነቲ ናይ እስራኤል ቅዱስ ንዒቖምዎ፣ዝባኖም መሊሶምሉ። 
 5  ንዕልወትኩም ምስ ወሰኽኩምሉስ፡ ዚቕጽል ኣበይ ክትውቅዑ ኢኹም፧+ ብዘሎ እቲ ርእሲ ሕሙም እዩ፣ብዘሎ እቲ ልቢ ድማ ድኹም እዩ።+ 
 6  ካብ ከብዲ እግሪ ኽሳብ ርእሲ፡ ገለ ጥዑይ የብሉን። ኣቝሳልን ስምብራትን ሓድሽ መቝሰልትን ጥራይ እምበር፡ኣይተሓከመን፡* ወይ ኣይተዘነነን፡ ወይ ብዘይቲ ኣይለስለሰን።+ 
 7  ምድርኹም ባዲማ። ከተማታትኩም ብሓዊ ነዲደን። ጓኖት ንምድርኹም ኣብ ቅድሜኹም ይውሕጥዋ ኣለዉ።+ ጓኖት ከም ዝገልበጥዋ ባድም ኰይና እያ።+ 
 8  ጓል ጽዮን ከም ዳስ ኣብ ኣታኽልቲ ወይኒ፡ከም ጎጆ ኣብ ግራት ኣጕርሲ፡ከም እተኸብበት ከተማ ዀይና ተሪፋ ኣላ።+ 
 9  የሆዋ ጐይታ ሰራዊት ሒደት ዚድሕኑ እንተ ዘይሓድገልናስ፡ከም ሶዶም ምዀንና፡ንጎሞራ እውን ምመሰልና ኔርና።+ 
10  ኣቱም መለኽቲ* ሶዶም፡ ቃል የሆዋ ስምዑ።+ ኣቱም ህዝቢ ጎሞራ፡ ንሕጊ* ኣምላኽ ጽን በሉ።+ 
11  “እቲ ብዙሕ መስዋእትኹም እንታይ ይጠቕመኒ፧”+ ይብል የሆዋ። “ዚሓርር መስዋእቲ ደዓውልኩምን+ ስብሒ ስቡሓትኩምን+ ፍጊዕ ኢሉኒ፣ብደም+ ዝራብዓትን+ ገንሸላትን* ድቤላታትን+ ከኣ ደስ ኣይብለንን እዩ። 
12  ኣብ ቅድመይ ክትርኣዩ ምስ እትመጹ፡+ኣጸዳተይ ክትረግጹስ፡+እዚ ኽትገብሩ ዝደለየኩም መን እዩ፧ 
13  ከንቱ መስዋእቲ እኽሊ ደጊም ኣይተምጽኡ። ዕጣንኩም ኣባይ ፍንፉን እዩ።+ ሰርቂ ኣዋርሕን+ ሰናብትን+ ጻውዒት ኣኼባታትን፡+—ንስሒር+ ምስ ፍሉይ ኣኼባ ኽዕገሶ ኣይክእልን እየ። 
14  ንሰርቂ ኣዋርሕኩምን ንበዓላትኩምን ጸሊአዮ እየ።* ጾር ኰይኑኒ ኣሎ፣ብምጻሩ ደኺመ ኣለኹ። 
15  ኣእዳውኩም ምስ እትዝርግሑ፡ኣዒንተይ ካባኻትኩም ክሓብእ እየ።+ ብዙሕ እኳ እንተ ጸለኹም፡+ኣይሰምዓኩምን እየ፣+ኣእዳውኩም ብደም መሊአን እየን።+ 
16  ተሓጸቡ፡ ንጽሁ፣+እከይ ግብርኹም ካብ ቅድሚ ኣዒንተይ ኣርሕቕዎ፣ምግባር ክፉእ ሕደጉ።+ 
17  ምግባር ጽቡቕ ተምሃሩ፡ ፍትሒ ድለዩ፣+ንጨቋኒ ኣርምዎ፣ንመሰላት ዘኽታም* ተጣበቑ፣ንመበለት ተማጐቱላ።”+ 
18  “እምበኣር፡ ንዑ እሞ ኣብ መንጎና ነገር ነቕንዕ” ይብል የሆዋ።+ “ሓጢኣትኩም ከም ቀይሕ ዝሕብሩ እኳ እንተ ዀነ፡ከም ውርጪ ጻዕዳ ኪኸውን እዩ፣+ከም ድሙቕ ቀይሕ ክዳን እኳ እንተ ዀነ፡ከም ጸምሪ ኪኸውን እዩ። 
19  ፍቓደኛታት እንተ ዄንኩምን እንተ ሰሚዕኩምን፡ጽቡቕ እታ ምድሪ ኽትበልዑ ኢኹም።+ 
20  እንተ ኣቢኹምን እንተ ዓሊኹምን ግና፡ኣፍ የሆዋ ተዛሪባ እያ እሞ፡ብሰይፊ ኽትውሓጡ ኢኹም።”+ 
21  እታ እምንቲ ኸተማስ+ ከመይ ኰን ኣመንዝራ ዀነት!+ ፍትሒ ዝመልኣ ነበረት፣+ጽድቂ ድማ ኣብኣ ትሓድር ነበረት፣+ሕጂ ግና፡ ቀተልቲ ነፍሲ።+ 
22  ብሩርኪ ሓተላ ብረት ኰይኑ፣+ስዋኺ* ብማይ ተጀሊሑ። 
23  መሳፍንትኺ ነቓጻትን መሻርኽቲ ሰረቕትን እዮም።+ ነፍሲ ወከፎም ጉቦ ይፈትዉ፡ ደድሕሪ ህያባት ድማ ይጐይዩ።+ ንዘኽታም* ፍትሒ ኣየውጽኡሉን፣ጕዳይ መበለት ድማ ናባታቶም ከቶ ኣይበጽሕን።+ 
24  ስለዚ፡ እቲ ናይ ሓቂ ጐይታ፡ የሆዋ ጐይታ ሰራዊት፡እቲ ናይ እስራኤል ሓያል ከምዚ ይብል፦ “ወይለኦም! ንተጻረርተይ ከወግዶም እየ፣ኣብ ልዕሊ ጸላእተይ ከኣ ሕነ ኽፈዲ እየ።+ 
25  ንኢደይ ድማ ኣንጻርኪ ኽመልሳ፡ንሓተላ ብረትኪ ኸኣ ከም ብሳሙና ኸጽርዮ፡ንዅሉ ርስሓትኪ እውን ከወግዶ እየ።+ 
26  ንፈራዶኺ መሊሰ ኸም ናይ ቀደም፡ንኣማኸርትኺ ድማ ከም ናይ መጀመርታ ኽገብሮም እየ።+ ድሕርዚ፡ ከተማ ጽድቂ፡ እምንቲ ኸተማ ኽትብሃሊ ኢኺ።+ 
27  ጽዮን ብፍትሒ፡እቲ ዚምለስ ህዝባ ኸኣ ብጽድቂ እተበጀወ ኪኸውን እዩ።+ 
28  ዓለውትን ሓጥኣንን ብሓደ ኺስበሩ፡+እቶም ንየሆዋ ዚሓድግዎ ድማ ኪውድኡ እዮም።+ 
29  በቲ እተመነኹምዎ ገዘፍቲ ኣእዋምሲ ኺሓፍሩ እዮም፣+በቲ ዝመረጽኩምዎ ስፍራ ኣታኽልቲ* እውን ክትዋረዱ ኢኹም።+ 
30  ከመይሲ፡ ኣቝጽልቱ ኸም ዝጸምለወ ዓብዪ ኦም፡+ማይ ከም ዘይብሉ ስፍራ ኣታኽልቲ ኽትኰኑ ኢኹም። 
31  ሓያል ሰብ ከም ልሕጺ፡*ዕዮኡ ድማ ከም ቍልዒ ሓዊ ኪኸውን እዩ፣ክልቲኡ ብሓደ ኺነድድ እዩ፣ዜጥፍኦ ድማ ሓደ እኳ የልቦን።”
