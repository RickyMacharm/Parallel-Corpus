53  በቲ ኻባና እተሰምዐ* መን ኣሚኑ፧+ ቅልጽም የሆዋኸ+ ንመን ተገሊጹ፧+ 
 2  ኣብ ቅድሚኡ* ኸም ውልዶ፡+ ከምቲ ኻብ ምድሪ ኣጻምእ ዚወጽእ ሱር ኪበቍል እዩ። ምዕሩግ መልክዕ ኰነ ግርማ የብሉን።+ ምስ ረኣናዮ ኸኣ፡ ትርኢቱ ናብኡ ኣይሰሓበናን።* 
 3  ንዑቕን ብሰብ እተጐስየን፡+ንስቓይ እተባህለን* ሕማም ዚፈልጥን ሰብ እዩ ነይሩ። ገጹ ኻባና ኸም እተሓብአ* ነይሩ። ንዑቕ እዩ ነይሩ፣ ንሕና እውን ገለ እኳ ኣይቈጸርናዮን።+ 
 4  ብሓቂ ንሱ ንሕማምና ጾይርዎ፣+ንስቓይና ኸኣ ተሰኪምዎ።+ ንሕና ግና ብመዓት ከም እተወቕዐ፡ ብኣምላኽ ከም እተወቕዐን መከራ ኸም ዝጸገበን ቈጺርናዮ። 
 5  ንሱ ግና ምእንቲ ኣበሳና+ ተወጊኡ፣+ምእንቲ ስሕተትና ተጨፍሊቑ።+ ምእንቲ ሰላምና፡ መቕጻዕቲ ጾይሩ፣+ሳላ ቝስሉ እውን ንሕና ሓዊና።+ 
 6  ኵላትና ኸም ኣባጊዕ ኰለል ኢልና፣+ነፍሲ ወከፍ ነናብ መገዱ ኣቢሉ፣የሆዋ ኸኣ ስሕተት ኵላትና ኣብኡ ኣውዲቕዎ።+ 
 7  ተጨቊኑ፡+ መከራ ኺጸግብ ፈቒዱ፣+ግናኸ፡ ኣፉ ኣይከፈተን። ከም በጊዕ ናብ ማሕረዲ ተወሲዱ፣+ኣብ ቅድሚ ቐምቀምታ ስቕ ከም እትብል በጊዕ ኰይኑ፣ኣፉ እውን ኣይከፈተን።+ 
 8  ብምኽንያት ግትኣትን* ፍርድን ተወሲዱ፣ካብ ምድሪ ህያዋን ተቘሪጹ* እዩ እሞ፡+ንናይ ወለዶኡ ዝርዝርከ* መን ኪሓስቦ እዩ፧ ብምኽንያት ኣበሳ ህዝበይ ተወቒዑ።*+ 
 9  ጌጋ* ዘይገበረ፡ኣብ ኣፉ እውን ምትላል ዘይተረኽቦ ኽነሱስ፡+ምስ እኩያት መቓብር ተዋሂብዎ፣*+ብሞቱ ድማ ምስ ሃብታማት* ኰይኑ።+ 
10  የሆዋ ግና ኪጭፍልቖ ፍቓዱ ነይሩ፣* ኪሓምም እውን ሓዲግዎ። ንህይወቱ* መስዋእቲ በደል ጌርካ እንተ ኣቕሪብካያ፡+ዘርኡ ኺርኢ፡ መዓልትታቱ ኸኣ ኬንውሕ፡+ብእኡ እውን ደስታ* የሆዋ ኺሰልጥ እዩ።+ 
11  ብምኽንያት ስቓዩ፡* ኪርእን ኪዓግብን እዩ። እቲ ጻድቕ ጊልያይ ብፍልጠቱ+ንብዙሓት ኬጽድቕ እዩ፣+ስሕተቶም ከኣ ኪጸውር እዩ።+ 
12  ስለዚ፡ ህይወቱ* ንሞት ወፍይዋ፡+ምስ ኣበስቲ ድማ ተቘጺሩ እዩ እሞ፡+ኣብ መንጎ ብዙሓት፡ ግዲኡ ኽምድበሉ እየ፣ምስ ብርቱዓት ከኣ ምርኮ ኺማቐል እዩ፣ሓጢኣት ብዙሓት ተሰኪሙ፣+ንኣበስቲ ድማ ለሚኑሎም።+
