47  ኣቲ ድንግል ጓል ባቢሎን፡ውረዲ፡ ኣብ ሓመድ ከኣ ተቐመጢ።+ ኣቲ ጓል ከለዳውያን፡ዝፋን ኣብ ዘይብሉ ምድሪ ተቐመጢ።+ ደጊምሲ ተነቃፊትን ሕንቅቕትን ኢሎም ኣይኪጽውዑኽን እዮም። 
 2  መጥሓን ሓዚ እሞ ሓርጭ ጥሓኒ። መጐልበቢኺ ቕልዒ። ወሰን ክዳንኪ ቐንጥጢ፡ ኣእጋርኪ እውን ቅልዒ። ኣፍላግ ተሳገሪ። 
 3  ዕርቃንኪ ኪቕላዕ እዩ። ሕፍረትኪ ኺርአ እዩ። ሕነ ኽፈዲ እየ፣+ ሓደ ሰብ እኳ ኣብ መገደይ ኣይኪቐውምን እዩ።* 
 4  “እቲ ተበጃዊና፡—ስሙ የሆዋ ጐይታ ሰራዊት እዩ፡—ናይ እስራኤል ቅዱስ እዩ።”+ 
 5  ኣቲ ጓል ከለዳውያን፡ስቕ ኢልኪ ተቐመጢ፡ ናብ ጸልማት ኪዲ፣+ደጊም እመቤት* መንግስትታት ኣይኪብሉኽን እዮም።+ 
 6  ንህዝበይ ተቘጢዐዮ።+ ንርስተይ ፈንፊነዮ፣+ኣብ ኢድኪ ኸኣ ኣሕሊፈ ሂበዮ።+ ንስኺ ግና ኣይምሓርክዮምን።+ ኣብ ኣረገውቲ እኳ ኸቢድ ኣርዑት ኣንቢርኪ።+ 
 7  “ወትሩ፡ ንዘለኣለም እመቤት* ክኸውን እየ” ኢልኪ።+ ነዚ ኣብ ልብኺ ኣየሕደርክዮን፣መወዳእታ እቲ ነገር ኣይሓሰብክዮን። 
 8  ሕጂ ድማ፡ ኣቲ ፈታዊት ተድላ፡+ኣቲ ብደሓን እተቐመጥኪ፡ ኣቲ ብልባ፡“ኣነ እየ እምበር፡ ካልእ የልቦን።+ መበለት ኣይክኸውንን እየ። ውሉዳት ከቶ ኣይክስእንን እየ” እትብሊ፡ ነዚ ስምዒ።+ 
 9  እዚ ኽልተ ነገር ብሃንደበት፡ ብሓንቲ መዓልቲ ኺመጸኪ እዩ፦+ ስእነት ውሉድን ምብልውናን። ብሰንኪ እቲ ብዙሕ ኣስማትክን ኵሉ እቲ ብርቱዕ ስራይክን፡*+መስፈሪ መሊኡ ኺመጸኪ እዩ።+ 
10  ብእከይኪ ተኣሚንኪ። “ሓደ እኳ ኣይርእየንን” ኢልኪ። ጥበብክን ፍልጠትክን ኣስሒቱኪ፣ብልብኺ ድማ፡ “ኣነ እየ እምበር፡ ካልእ የልቦን” ኢልኪ። 
11  ግናኸ፡ መዓት ኪመጸኪ፡መዐዘሚኺ ኸኣ ኣይኪዓግቶን እዩ።* መከራ ኺወርደኪ እዩ፣ ከተወግድዮ ድማ ኣይክትክእልን ኢኺ። ኣቐዲምኪ ዘይትፈልጥዮ ሃንደበታዊ ዕንወት ኪመጸኪ እዩ።+ 
12  ነቲ ኻብ ንእስነትኪ ዝጸዓርክሉስራይን ብዙሕ ኣስማትን እስከ ቐጽሊ።+ ምናልባት ክትጥቀሚ ትኽእሊ ትዀኒ፣ምናልባት ንሰባት ተፍርሂ ትዀኒ። 
13  ብብዝሒ ኣማኸርትኺ ደኺምኪ። እቶም ንሰማያት ዜምልኹ፡* እቶም ንኸዋኽብቲ ዚጥምቱ፡+እቶም ብዛዕባ ዚመጸኪ ነገራትኣብ ሰሰርቂ ወርሒ ፍልጠት ዚህቡ፡ይተንስኡ እሞ የድሕኑኺ። 
14  እንሆ፡ ንሳቶም ከም ሓሰር እዮም። ሓዊ ኼንድዶም እዩ። ካብ ሓይሊ ሃልሃልታ፡ ርእሶም* ኬድሕኑ ኣይክእሉን እዮም። እዝስ ንምማቝ ዚኸውን ጓህሪ፡ኣብ ቅድሚኡ ኾፍ ንምባል ዚኸውን ሓዊ ድማ ኣይኰነን። 
15  ዓዘምትኺ ንዓኺ ኸምኡ ኪዀኑ፡እቶም ካብ ንእስነትኪ ዝጸዓርክሎም እውን ከምኡ ኪዀኑ እዮም። ነፍሲ ወከፎም በብኣንፈቶም* ኰለል ኪብሉ እዮም። ሓደ እኳ ዜድሕነኪ የልቦን።+
