35  በረኻን ምድሪ ኣጻምእን ኪፍሳህ፡+ጐልጐል ምድረ በዳ ኺሕጐስ፡ ከም ሳፍሮን ድማ ኪዕምብብ እዩ።+ 
 2  ብርግጽ ኪዕምብብ እዩ፣+ኪሕጐስን እልል ኪብልን እዩ። ክብሪ ሊባኖስ፡+ግርማ ቀርሜሎስን+ ሳሮንን+ ኪውሃቦ እዩ። ክብሪ የሆዋ፡ ግርማ ኣምላኽና፡ ኪርእዩ እዮም። 
 3  ንዝደኸማ ኣእዳው ኣበርትዑ፣ወለል ንዝበላ ኣብራኽ ድማ ኣደልድሉ።+ 
 4  ነቶም ጭኑቕ ዝልቦም፡“በርትዑ። ኣይትፍርሁ። እንሆ፡ ኣምላኽኩም ምስ ሕነ ኺመጽእ፡ምስ ፍዳ እውን ኪመጽእ እዩ።+ ኪመጽእን ኬድሕነኩምን እዩ”+ በልዎም። 
 5  ሽዑ፡ ኣዒንቲ ዕዉራት ኪኽፈታ፡+ኣእዛን ጸማማት ከኣ ጋህ ኪብላ እየን።+ 
 6  ሽዑ፡ ሓንካስ ከም እራብ ኪሰራሰር፡+ልሳን ዓባስ ድማ እልል ኪብል እዩ።+ ከመይሲ፡ ማያት ኣብ በረኻ፡ወሓይዝ እውን ኣብ ጐልጐል ምድረ በዳ ኺፍልፍል እዩ። 
 7  ምድሪ ረመጽሲ ሻምብቆ ዝመልኦ ራህያ፡ምድሪ ኣጻምእ ከኣ ዓይኒ ማያት ኪኸውን እዩ።+ ኣብ ሰፈር ወኻሩ፡*+ሳዕርን ሻምብቆን ጳጲሮስን ኪኸውን እዩ። 
 8  ጐደና ድማ ኣብኣ ኽትከውን፡+እወ፡ መገዲ ቕድስና እትብሃል መገዲ ኽትህሉ እያ። ርኹስ ብእኣ ኣይኪጕዓዝን እዩ።+ ነቶም በታ መገዲ ዚመላለሱ እተሓዝአት እያ፣ዓሻ ኸኣ ስሒቱ ናብኣ ኣይኬብልን እዩ። 
 9  ኣንበሳ ኣብኣ ኣይኪህሉን፡ሕሱም ኣራዊት ድማ ኣይኪድይባን እዩ። ኣብኣ እውን ኣይኪርከብን እዩ፣+ብጁዋት ጥራይ ደኣ ኣብኣ ኺመላለሱ እዮም።+ 
10  እቶም የሆዋ እተበጀዎም ከኣ ኪምለሱን+ ብእልልታ ናብ ጽዮን ኪመጹን እዮም።+ ዘይውዳእ ሓጐስ ድማ ኣብ ርእሶም ከም ዘውዲ ኪኸውን እዩ።+ ፍስሃን ሓጐስን ኪረኽቡ እዮም፣ጓህን እህህታን ከኣ ኪሃድም እዩ።+
