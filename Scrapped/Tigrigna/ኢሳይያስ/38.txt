38  በተን መዓልትታት እቲአን፡ ህዝቅያስ ናብ ሞት ክሳዕ ዚቐርብ ሓመመ።+ ነብዪ ኢሳይያስ+ ወዲ ኣሞጽ ድማ ናብኡ መጺኡ፡ “የሆዋ ኸምዚ ይብል፦ ‘ክትመውት ኢኻ እምበር፡ ኣይክትሓውን ኢኻ እሞ፡ ንቤተ ሰብካ ተላቦ’” በሎ።+
2  ህዝቅያስ ከኣ ገጹ ናብ መንደቕ መሊሱ፡ ከምዚ ኢሉ ናብ የሆዋ ጸለየ፦
3  “ኦ የሆዋ፡ እልምነካ ኣለኹ፣ ኣብ ቅድሜኻ ብተኣማንነትን ብምሉእ ልብን ከም እተመላለስኩ፡+ ኣብ ቅድሚ ኣዒንትኻ እውን ጽቡቕ ከም ዝገበርኩ በጃኻ ዘክር።”+ ህዝቅያስ ድማ ኣምሪሩ በኸየ። 
4  ሽዑ፡ ከምዚ ዚብል ቃል የሆዋ ናብ ኢሳይያስ መጸ፦
5  “ተመሊስካ ንህዝቅያስ ከምዚ በሎ፦+ ‘የሆዋ ኣምላኽ ኣቦኻ ዳዊት ከምዚ ይብል፦ “ጸሎትካ ሰሚዐ፡+ ንብዓትካ እውን ርእየ እየ።+ እንሆ ድማ፡ ኣብ ዕድመኻ* 15 ዓመት እውስኸልካ ኣለኹ፣+
6  ንዓኻን ነዛ ኸተማ እዚኣን ካብ ኢድ ንጉስ ኣሶር ከናግፈኩም እየ፣ ነዛ ኸተማ እዚኣ ኸኣ ክከላኸለላ እየ።+
7  የሆዋ ነቲ እተዛረቦ ቓል ከም ዚፍጽሞስ፡ እቲ ኻብ የሆዋ ዝመጸ ምልክት እዚ እዩ፦+
8  እንሆ፡ እቲ ኣብ መደያይቦ ኣሓዝ ዚወርድ ዘሎ ጽላሎት ጸሓይ ዓሰርተ ደረጃ ንድሕሪት ኪምለስ እዩ።”’”*+ ስለዚ፡ ጸሓይ ካብቲ ወሪዳትሉ ዝነበረት መደያይቦ፡ ዓሰርተ ደረጃ ንድሕሪት ተመልሰት። 
9  ህዝቅያስ ንጉስ ይሁዳ ሓሚሙ ኻብ ሕማሙ ምስ ሓወየ ዝጸሓፎ ጽሑፍ።* 
10  ኣነስ፡ “ኣብ መንጎ ህይወተይ፡ናብ ኣፍ ደገታት መቓብር* ክኸይድ እየ። ነዚ ዝተረፈ ዓመታተይ ክኽልከል እየ” ኢለ ነይረ። 
11  ከምዚ ድማ ኢለ ነይረ፦ “ንያህ፡* ንያህ ኣብ ምድሪ ህያዋን ኣይክርእዮን እየ።+ ምስ ነበርቲ እቲ ዅሉ ዜቋርጸሉ ቦታ ምስ ኰንኩ፡ደጊም ሰብ ኣይክርእን እየ። 
12  መንበርየይ ከም ድንኳን ጓሳ፡ካባይ ተመንቊሳን ኣልጊሳን ኣላ።+ ንህይወተይ ከም ኣላማይ ጠቕሊለያ ኣለኹ፣ንሱ ኸም ቅጥኒ ይቘርጸኒ። ካብ መዓልቲ ኽሳዕ ለይቲ፡ ንስኻ ናብ መወዳእታ ተምጽኣኒ።+ 
13  ክሳዕ ንግሆ ንርእሰይ ኣህዲአ። ንሱ ኸም ኣንበሳ፡ ንዅሉ ኣዕጽምተይ ይሰብሮ ኣሎ። ካብ መዓልቲ ኽሳዕ ለይቲ፡ ንስኻ ናብ መወዳእታ ተምጽኣኒ።+ 
14  ከም ለዃዂቶ ወይ ከም ጭሩ* ጭቝጭቝ እብል ኣለኹ፣+ከም ርግቢ ኩኩ እብል ኣለኹ።+ ኣዒንተይ ናብ ላዕሊ ብምርኣይ ደኺመን፦+ ‘ኦ የሆዋ፡ ብዙሕ እጭነቕ ኣለኹ፣ደገፈይ ኩን!’*+ 
15  እንታይ እሞ ኽብል እኽእል፧ ንሱ ተዛሪቡኒ፡ ገይርዎ ኸኣ። ብሰንኪ መሪር ጭንቀይ፡*ኵለን ዓመታተይ ብትሕትና* ኽመላለስ እየ። 
16  ‘ኦ የሆዋ፡ ኵሉ ሰብ በዚ ነገራት እዚ* ይነብር፣ኣብኡ ኸኣ ህይወት መንፈሰይ ኣሎ። ጥዕና ኽትህበንን ብህይወት ከተንብረንን ኢኻ።+ 
17  እንሆ፡ ኣብ ክንዲ ሰላም፡ ዓብዪ ምረት ነይሩኒ፣ንዓይ ስለ ዝፈቶኻኒ* ግና፡ካብ ጕድጓድ ጥፍኣት ኣድሒንካኒ።+ ኵሉ ሓጢኣተይ ናብ ድሕሪ ዝባንካ ደርቢኻዮ።*+ 
18  መቓብርሲ* ኼሞግሰካ ኣይክእልን፡+ሞት እውን ኪውድሰካ ኣይክእልን እዩ።+ እቶም ናብ ጕድጓድ ዚወርዱ፡ ብተኣማንነትካ ተስፋ ኺገብሩ ኣይክእሉን እዮም።+ 
19  ከምቲ ኣነ በዛ መዓልቲ እዚኣ ኽገብሮ ዝኽእል፡ህያው፡ እወ ህያው እዩ ኺውድሰካ ዚኽእል። ኣቦ ንደቁ ብዛዕባ ተኣማንነትካ ኼፍልጦም ይኽእል እዩ።+ 
20  ኦ የሆዋ፡ ኣድሕነኒ እሞ፡ብዅለን መዓልትታት ህይወትና ኣብ ቤት የሆዋ፡+መዛሙረይ ብበገና ኽንወቕዓልካ ኢና።’”+ 
21  ኢሳይያስ ድማ፡ “ምእንቲ ኺሓውስ፡ ጎጎ በለስ ኣምጽኡ፡ ኣብቲ ምጕልንጭዋ ግበሩሉ” በለ።+
22  ህዝቅያስ ከኣ፡ “ናብ ቤት የሆዋ ኸም ዝድይብ፡ ምልክቱ እንታይ እዩ፧” ኢሉ ሓቲቱ ነበረ።+
