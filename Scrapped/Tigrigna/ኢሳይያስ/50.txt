50  የሆዋ ኸምዚ ይብል፦ “ጽሑፍ መፍትሒ+ እታ ዝሰደድክዋ ኣዴኹም ኣበይ ኣሎ፧ ወይስ ነየናይ ካብ ኣለቃሕተይ እየ ሸይጠኩም፧ እንሆ፡ ብሰንኪ ስሕተትኩም+ ኢኹም ተሼጥኩም፣ብሰንኪ ኣበሳኹም እውን እያ ኣዴኹም እተሰድደት።+ 
 2  ስለምንታይ ደኣ ምስ መጻእኩስ፡ ሓደ እኳ ዘይጸንሐ፧ ስለምንታይከ ምስ ጸዋዕኩ፡ ሓደ እኳ ዘይመለሰ፧+ ኢደይዶ ንምብጃው ሓጻር እያ፧ ንምንጋፍከ ሓይሊዶ የብለይን እየ፧+ እንሆ፡ ብመግናሕተይ ንባሕሪ አንቅጾ፣+ንኣፍላግ ድማ ምድረ በዳ እገብሮ።+ ዓሳታቱ ብስእነት ማይ ይምሽምሹ፣ብሰንኪ ጽምኢ ኸኣ ይሞቱ። 
 3  ንሰማያት ብድነ እኸድኖ፡+መጐልበቢኡ ድማ ማቕ እገብሮ።” 
 4  ንድኹም ከመይ ገይረ ብቕኑዕ ቃል* ከም ዝምልስ* ምእንቲ ኽፈልጥሲ፡+እቲ ልዑላዊ ጐይታ ዝዀነ የሆዋ ልሳን እተማህሩ* ሂቡኒ እዩ።+ ንግሆ ንግሆ የንቅሓኒ፣ከምቶም እተማህሩ ኽሰምዕሲ ንእዝነይ የንቅሖ።+ 
 5  እቲ ልዑላዊ ጐይታ ዝዀነ የሆዋ እዝነይ ከፊቱለይ፣ኣነ ኸኣ ዓላዊ ኣይኰንኩን።+ ናብ ኣንጻሩ ኣንፈት ድማ ኣየበልኩን።+ 
 6  ዝባነይ ንወቓዕቲ፡መዓጕርተይ ከኣ ንነጸይቲ* ሂበ እየ። ገጸይ ካብ ዜዋርድ ነገርን ጡፍ ካብ ምባልን ኣይሓባእኩን።+ 
 7  እቲ ልዑላዊ ጐይታ ዝዀነ የሆዋ ግና ኪረድኣኒ እዩ።+ ስለዚ፡ ኣይክዋረድን እየ። ስለዚ፡ ንገጸይ ከም ኣዝሒት ገይረዮ እየ፣+ከም ዘይሓፍር ድማ እፈልጥ እየ። 
 8  እቲ ዜጽድቐኒ ቐረባ እዩ። መን ኪኸስሰኒ* ይኽእል፧+ ብሓደ እስከ ንቑም።* መን እዩ ምሳይ ነገር ዘለዎ፧ ይቕረበኒ። 
 9  እንሆ፡ እቲ ልዑላዊ ጐይታ ዝዀነ የሆዋ ኺረድኣኒ እዩ። መን እዩ ዚዅንነኒ፧ እንሆ፡ ኵላቶም ከም ክዳን ኪበልዩ እዮም፣ብልዒ እውን ኪበልዖም እዩ። 
10  ካባኻትኩምሲ ንየሆዋ ዚፈርሆ፡ድምጺ ጊልያኡ ድማ ዚሰምዕ መን እዩ፧+ ብድቕድቕ ጸልማት፡ ብዘይ ገለ ብርሃን እተመላለሰ መን እዩ፧ ብስም የሆዋ ይተኣመን፡* ኣብ ኣምላኹ እውን ይመርኰስ።* 
11  “እንሆ፡ ኣቱም ሓዊ እትውልዑ፡ቍልዒ ሓዊ እተንጥሩ፡ብብርሃን ሓውኹም፡ኣብቲ ዘንደድኩምዎ ቝልዒ ሓዊ ተመላለሱ። ካብ ኢደይሲ እዚ ኢኹም ክትረኽቡ፦ ብብርቱዕ ስቓይ በጥ ክትብሉ ኢኹም።
