62  ጽድቃ ኸም ድሙቕ ብርሃን፡+ድሕነታ ድማ ከም ፋና ኽሳዕ ዚበርህ፡+ምእንቲ ጽዮን ስቕ ኣይክብልን፡+ምእንቲ የሩሳሌም ድማ ኣይክዓርፍን እየ። 
 2  “ኣህዛብ ጽድቅኺ፡+ኵሎም ነገስታት ከኣ ክብርኺ ኺርእዩ እዮም።+ ኣፍ የሆዋ ብዘውጽኦሓድሽ ስም ድማ ክትጽውዒ ኢኺ።+ 
 3  ኣብ ኢድ የሆዋ ዘውዲ ጽባቐ፡ኣብ ኢድ ኣምላኽኪ መጠምጠምያ ንጉስ ክትኰኒ ኢኺ። 
 4  ደጊም እተሓድገት ኣይክትብሃልን ኢኺ፣+ምድርኺ ኸኣ ደጊም ዝባደመት ኣይክትብሃልን እያ።+ ግናኸ፡ ደስታይ ኣብኣ እዩ ኽትብሃሊ ኢኺ፣+ምድርኺ ድማ ምርዕውቲ ኽትብሃል እያ። የሆዋስ ብኣኺ ደስ ኪብሎ እዩ፣ምድርኺ ድማ ከም ምርዕውቲ ኽትከውን እያ። 
 5  ከመይሲ፡ ከምቲ ጐበዝ ንድንግል ዚምርዖ፡ደቅኺ ኺምርዓዉኺ እዮም። መርዓዊ ብመርዓቱ ኸም ዚሕጐስ፡ኣምላኽ ብኣኺ ኺሕጐስ እዩ።+ 
 6  ኦ የሩሳሌም፡ ኣብ ልዕሊ መካበብያኺ ሓለውቲ መዚዘ ኣለኹ። ምሉእ መዓልትን ምሉእ ለይትን፡ ወትሩ ስቕ ኣይበሉ። ኣቱም ንየሆዋ እትረቝሕዎ፡ኣይትዕረፉ፣
 7  ንየሩሳሌም ክሳዕ ዜጽንዓ፡እወ፡ ውዳሰ ምድሪ ኽሳዕ ዚገብራ ኣይተዕርፍዎ።”+ 
 8  የሆዋ ብየማነይቲ ኢዱ፡ ብሓያል ቅልጽሙ ምሒሉ ኣሎ፦ “እኽልኺ ንጸላእትኺ ምግቢ ኪዀኖም ደጊም ኣይክህብን እየ፣ጓኖት እውን ነቲ ዝጸዓርክሉ ጕዕሽ ወይንኺ ኣይኪሰትዩን እዮም።+ 
 9  የግዳስ፡ እቶም ዚእክብዎ ኺበልዕዎ፡ ንየሆዋ ድማ ኪውድስዎ እዮም፣እቶም ዘእተውዎ ኸኣ ኣብ ቅዱስ ኣጸዳተይ ኪሰትይዎ እዮም።”+ 
10  ሕለፉ፡ ብኣፍ ደገታት ሕለፉ። ነቲ ህዝቢ መገዲ ጽረጉሉ።+ ኣጣጥሑ፡ ጐደና ኣጣጥሑ። ኣእማን ጽረጉ።+ ንህዝብታት ሰንደቕ ዕላማ ኣልዕሉሎም።+ 
11  እንሆ፡ የሆዋ ኽሳብ ወሰናት ምድሪ ኣዊጁ ኣሎ፦ “ንጓል ጽዮን፡‘እንሆ፡ ድሕነትኪ ይመጽእ ኣሎ።+ እንሆ፡ ዓስቡ ምስኡ ኣሎ፣እቲ ዚኸፍሎ ጻማ ኸኣ ኣብ ቅድሚኡ እዩ’ በልዋ።”+ 
12  ንሳቶም ድማ ቅዱስ ህዝቢ፡ የሆዋ እተበጀዎም ኪብሃሉ እዮም፣+ንስኺ ኸኣ ተደላዪት፡ ዘይተሓድገት ከተማ ኽትብሃሊ ኢኺ።+
