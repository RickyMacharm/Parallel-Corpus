63  እዚ ኻብ ኤዶም፡+ካብ ቦጽራ+ ድሙቕ* ዝሕብሩ ኽዳውንቲ ተኸዲኑ ዚመጽእ ዘሎ፡እዚ ብሉጽ ክዳን ተኸዲኑ፡ብዓብዪ ሓይሉ ዚስጕም ዘሎ መን እዩ፧ “ኣነ እቲ ብጽድቂ ዝዛረብ፡ንምድሓን ዓብዪ ሓይሊ ዘለዎ እየ።” 
 2  ስለምንታይ ደኣ ኣልባሳትካ ቐይሑ፧ ስለምንታይከ ኽዳውንትኻ ኸምቲ ናይቶም ኣብ መጽመቝ ወይኒ ዚረግጹ መሲሉ፧+ 
 3  “በይነይ ነቲ ጋብላ ወይኒ ረጊጸዮ። ካብ ህዝብታት ምሳይ ሓደ እኳ ኣይነበረን። ብቝጥዓ ረጊጸዮም፣ብነድረይ ድማ ጨፍሊቐዮም።+ ደሞም ኣብ ክዳውንተይ ተነጺጉ፣ንዅሉ ኣልባሳተይ ከኣ ጸይቐዮ። 
 4  መዓልቲ ሕነስ ኣብ ልበይ ኣላ፣+መዓልቲ ብጁዋተይ ድማ መጺኣ ኣላ። 
 5  ጠሚተስ፡ ዚሕግዝ ኣይነበረን፣ዋላ ሓደ ኺድግፍ ብዘይምቕራቡ ደንጽዩኒ። ስለዚ፡ ቅልጽመይ ድሕነት* ኣምጺኡለይ፡+ነድረይ ከኣ ደጊፉኒ። 
 6  ብቝጥዓይ ንህዝብታት ረጊጸዮም፣ብነድረይ ድማ ኣስኪረዮም፣+ደሞም ከኣ ኣብ ምድሪ ኣፍሲሰዮ።” 
 7  ብምኽንያት እቲ የሆዋ ኸም ምሕረቱን ከምቲ ብተኣማንነት ዜርእዮ ዓብዪ ፍቕሩንዝገበረልና ዅሉ ተግባራት፡ንቤት እስራኤል ዝገበረላ ብዙሕ ጽቡቕ ነገራት፡የሆዋ ብተኣማንነት ብዜርእዮ ፍቕሩ ዝገበሮ ተግባራት፡+ዚንኣድ ተግባራት የሆዋ ኽረቍሕ እየ። 
 8  ንሱስ፡ “ብርግጽ ህዝበይ፡ ዘይጠልሙ ደቂ እዮም” በለ።+ ስለዚ፡ መድሓኒኦም ኰነ።+ 
 9  ኣብ ኵሉ ጭንቆም ጨነቖ።+ ናቱ ልኡኽ* ከኣ ኣድሓኖም።+ ብፍቕሩን ብርሕራሐኡን ተበጀዎም።+ ኣብ ኵሉ ናይ ጥንቲ ዘመን ድማ ኣልዒሉ ጾሮም።+ 
10  ንሳቶም ግና ዓለዉ፡+ ንመንፈስ ቅዱሱ ኸኣ ኣጕሃይዎ።+ ንሱ ድማ ጸላኢኦም ኰነ፣+ንዓታቶም እውን ተዋግኦም።+ 
11  ንሳቶም ከኣ ዘመን ጥንቲ፡ዘመን ሙሴ እቲ ጊልያኡ ዘከሩ፦ “እቲ ምስ ጓሶት መጓሰኡ ኻብ ባሕሪ+ ዘውጽኦም ኣበይ ኣሎ፧+ እቲ ንመንፈስ ቅዱሱ ኣብ ውሽጡ ዘሕደረ ኣበይ ኣሎ፧+ 
12  እቲ ንኽቡር ቅልጽሙ ምስ የማነይቲ ኢድ ሙሴ ኸም እትኸይድ ዝገበረ፡+ንርእሱ ዘለኣለማዊ ስም ምእንቲ ኺገብርሲ፡+ኣብ ቅድሚኦም ማያት ዝመቐለ፡+
13  ከም ፈረስ ኣብ መሮር*ከይተዓንቀፉ ኪኸዱስ፡በቲ ቡሕቡሕታ ማያት* ዘኼዶም ኣበይ ኣሎ፧ 
14  ከምቲ ማል ናብ ጐልጐል ስንጭሮ ዚወርዳ፡መንፈስ የሆዋ ኣዕረፎም።”+ ንርእስኻ ዓብዪ* ስም ክትገብርሲ፡+ንህዝብኻ ኸምኡ ጌርካ መራሕካዮ። 
15  ካብ ሰማይ ኣንቈልቊልካ ጠምት፣ካብቲ ልዑል መንበር ቅድስናኻን ክብርኻን* ርአ። ቅንኣትካን ሓይልኻን፡ምልዕዓል ርሕራሐኻን*+ ምሕረትካን+ ኣበይ ኣሎ፧ ካባይ ተገቲኡ ኣሎ። 
16  ንስኻስ ኣቦና ኢኻ፣+ኣብርሃም እኳ እንተ ዘይፈለጠና፡እስራኤል እኳ እንተ ዘየለለየና፡ኦ የሆዋ፡ ንስኻ ኣቦና ኢኻ። ስምካ ኸኣ እቲ ናይ ጥንቲ ተበጃዊና እዩ።+ 
17  ኦ የሆዋ፡ ስለምንታይ ካብ መገድታትካ ኽንኵብልል እትሓድገና፧* ከይንፈርሃካስ ስለምንታይ ልብና ኺተርር እትሓድግ፧*+ ምእንቲ ገላዉኻ፡ምእንቲ ነገዳት ርስትኻ ተመለስ።+ 
18  እቲ ቕዱስ ህዝብኻ ንሓጺር ግዜ ተረስትይዋ። ተጻረርትና ንመቕደስካ ረጊጾምዋ ኣለዉ።+ 
19  ንነዊሕ ግዜ ኸምቶም ከቶ ዘይገዛእካዮም፡ከምቶም ብስምካ ኸቶ ዘይተጸውዑ ዄንና ኣለና።
