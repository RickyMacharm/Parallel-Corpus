46  ቤል ይደንን፡+ ኔቦ ይጕምባሕ። ጣኦታቶም ከምቲ ንድኹማት እንስሳታት ጾር ዝዀኖም ኣቕሑ፡ኣብ እንስሳታት፡ ኣብ መጽዓኛታት ይጽዓኑ።+ 
 2  ይጕምብሑን ብሓደ ይደንኑን፣ነቲ ጾር* ኬናግፍዎ ኣይክእሉን እዮም፣ንሳቶም ንርእሶም እውን ናብ ምርኮ ይኸዱ።* 
 3  “ኣቱም ቤት ያእቆብ፡ ኣቱም ዝተረፍኩም ቤት እስራኤል ኵላትኩም፡+ኣቱም ካብ እትውለዱ ዝደገፍኩኹም፡ ካብ ማሕጸን እውን ዝጾርኩኹም፡ ስምዑኒ።+ 
 4  ክሳዕ እትኣርጉ፡ ኣነ ወትሩ ኣነ እየ፣+ክሳዕ እትሽይቡ፡ ክጾረኩም እየ። ከምቲ ዝገበርክዎ፡ ክስከመኩምን ክጾረኩምን ከናግፈኩምን እየ።+ 
 5  ምእንቲ ኽንመሳሰልሲ፡+ምስ መን ከተመሳስሉኒ፡ ወይ ከተመዓራርዩኒ፡ ወይ ከተወዳድሩኒ ኢኹም፧+ 
 6  ወርቂ ኻብ ማሕፉዳኦም ዜንበሽብሹ ኣለዉ፣ብሩር ድማ ብሚዛን ይመዝኑ። ኣንጠረኛ ይቘጽሩ እሞ፡ ንሱ እውን ንዕኡ ኣምላኽ ይገብሮ።+ ድሕሪኡ፡ ንሳቶም ኣብ ቅድሚኡ ይድፍኡ፡ እወ፡ ይሰግዱሉ።+ 
 7  ናብ መንኵቦም የልዕልዎ፣+ጾይሮም ኣብ ቦታኡ የንብርዎ፡ ኣብኡ ኸኣ ይቐውም። ካብ ቦታኡ ኣይንቀሳቐስን።+ ናብኡ ይምህለሉ፡ ግናኸ ኣይምልሰሎምን፣ንሓደ እኳ ኻብ ጭንቂ ኼናግፍ ኣይክእልን እዩ።+ 
 8  እዚ ዘክሩ፡ ኣጆኹም። ኣቱም ኣበስቲ፡ ኣብ ልብኹም ኣሕድርዎ። 
 9  ኣነ ኣምላኽ ምዃነይ፡ ካልእ እውን ከም ዘየልቦ፡እቲ ዝቐደመ* ናይ ጥንቲ ዘክሩ። ኣነ ኣምላኽ* እየ፡ ከማይ ዝበለ ኸኣ የልቦን።+ 
10  ካብ መጀመርታ፡ መወዳእታኡ፡ካብ ቀደም ከኣ፡ ገና ዘይተገብረ እነግር እየ።+ ‘ውሳነይ* ኪቐውም፡+ባህ ዝበለኒ ድማ ክገብር እየ’ እብል እየ።+ 
11  ንኣሞራ ኻብ ምብራቕ ጸሓይ፡+ውሳነይ* ንዚፍጽም ከኣ ካብ ርሑቕ ሃገር እጽውዕ ኣለኹ።+ ተዛሪበ እየ፡ ከምጽኦ ድማ እየ። ዓሊመ እየ፡ ክፍጽሞ እውን እየ።+ 
12  ኣቱም ተረርቲ ልቢ፡*ኣቱም ካብ ጽድቂ ዝረሓቕኩም፡ ስምዑኒ። 
13  ጽድቀይ ኣቕሪበዮ ኣለኹ፣ርሑቕ ኣይኰነን፣ድሕነተይ እውን ኣይኪድንጕን እዩ።+ ንጽዮን ድሕነት፡ ንእስራኤል ከኣ ግርማይ ክህብ እየ።”+
