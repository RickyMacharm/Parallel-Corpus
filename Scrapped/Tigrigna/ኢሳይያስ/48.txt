48  ኣቱም ቤት ያእቆብ፡ኣቱም ብስም እስራኤል እትጽውዑ፡+ካብ ማያት ይሁዳ ኸኣ ዝወጻእኩም፡*ኣቱም ብስም የሆዋ እትምሕሉ፡+ብሓቅን ብጽድቅን ደኣ ኣይኰነን እምበር፡ንኣምላኽ እስራኤል እትጽውዑ፡ እዚ ስምዑ።+ 
 2  በታ ቕድስቲ ኸተማስ ይጽውዑ፡+ደገፍ እቲ ስሙ የሆዋ ጐይታ ሰራዊት ዝዀነኣምላኽ እስራኤል ድማ ይደልዩ።+ 
 3  “እቲ ዝቐደመ፡* ጥንቲ ነጊረኩም እየ። ካብ ኣፈይ ወጺኡ እዩ፣ኣነ ኸኣ ኣስሚዐ።+ ብሃንደበት ገይረ፡ መጺኡ ድማ።+ 
 4  ነቓጽ ምዃንካ ስለ ዝፈልጥ፡—ክሳድካስ ጅማት ሓጺን፡ ግምባርካ እውን ነሓሲ እዩ፡+—
 5  ጥንቲ ነጊረካ። ‘ጣኦተይ እዩ ነዚ ዝገበሮ፣ጽሩብ ምስለይን ፍሱስ ምስለይን እዩ ነዚ ዝኣዘዞ’ ኸይትብልሲ፡ቅድሚ ምምጻኡ፡ ኣስሚዐካ። 
 6  ነዚ ዅሉ ሰሚዕካዮን ርኢኻዮን ኢኻ። ብዛዕባኡስ ኣይትነግሩን ዲኹም፧+ ካብ ሕጂ ኣትሒዘ ሓድሽ ነገር፡ዘይፈለጥካዮ እተሓለወ ምስጢራት ከስምዓካ እየ።+ 
 7  ሕጂ እተፈጥረ እዩ እምበር፡ ጥንቲ ኣይኰነን፣‘እንሆ፡ እፈልጦ እየ’ ኸይትብልሲ፡ቅድሚ ሎሚ ዘይሰማዕካዮ ነገር እዩ። 
 8  ኣይሰማዕካን፡+ ኣይፈለጥካን፡ኣእዛንካ እውን ኣብ ዝሓለፈ ኣይተኸፍታን። ኣዚኻ ጠላም ምዃንካ፡+ካብ እትውለድ ድማ ኣባሲ ኸም እተብሃልካ እፈልጥ እየ።+ 
 9  ምእንቲ ስመይ ግና ቍጥዓይ ክዓግት እየ፣+ምእንቲ ውዳሰይ ከኣ ርእሰይ ክገትእ፡ኣይከጥፍኣካን እውን እየ።+ 
10  እንሆ፡ ኣጽርየካ፣ ግናኸ፡ ከም ብሩር ኣይኰነን።+ ኣብ እቶን ጸበባ ፈቲነካ።*+ 
11  ምእንታይ፡ ምእንታይ ኢለ ኽገብር እየ፣+ከመይ ኢለ እሞ እየ ንርእሰይ ይርከስ ዝሓድጎ፧+ ክብረይ ንኻልእ ኣይህብን እየ።* 
12  ኣታ ያእቆብ፡ ኣታ ዝጸዋዕኩኻ እስራኤል፡ ስምዓኒ። ኣነ ወትሩ ኣነ እየ።+ ቀዳማይ ኣነ እየ፣ ዳሕራይ እውን ኣነ እየ።+ 
13  ኢደይ ንምድሪ ሰሪታታ፣+የማነይቲ ኢደይ ከኣ ንሰማያት ዘርጊሓቶ።+ ምስ ዝጽውዖም፡ ብሓደ ይቘሙ። 
14  ኵላትኩም ተኣከቡ እሞ ስምዑ። ካባታቶምሲ እዚ ዝነገረ መን እዩ፧ የሆዋ ኣፍቂርዎ እዩ።+ ኣብ ባቢሎን ደስ ዝበሎ ኺገብር እዩ፣+ቅልጽሙ ኸኣ ኣንጻር ከለዳውያን ክትከውን እያ።+ 
15  ኣነ ባዕለይ ተዛሪበ፡ ኣነ እውን ጸዊዐዮ።+ ኣነ ኣምጺአዮ፡ መገዱ ድማ ኪቐንዓሉ እዩ።+ 
16  ናባይ ቅረቡ፡ እዚ ኸኣ ስምዑ። ካብ መጀመርታ ብምስጢር ኣይተዛረብኩን።+ ካብቲ ዝዀነሉ ግዜ ኣትሒዘ ኣብኡ ነይረ።” ሕጂ ድማ እቲ ልዑላዊ ጐይታ ዝዀነ የሆዋ ንዓይን ንመንፈሱን* ልኢኹ ኣሎ። 
17  የሆዋ እቲ ተበጃዊኻ፡ እቲ ናይ እስራኤል ቅዱስ ከምዚ ይብል፦+ “እቲ ዚጠቕመካ ዚምህረካ፡+በታ ኽትከደላ ዚግብኣካ መገዲ ዚመርሓካ፡+ኣነ የሆዋ ኣምላኽካ እየ። 
18  ኣየ፡ ናብ ትእዛዛተይ ኣቕሊብካ እንተ ትኸውን!+ ሽዑ፡ ሰላምካ ኸም ፈለግ ምዀነ፡+ጽድቅኻ ድማ ከም ማዕበላት ባሕሪ ምዀነ ነይሩ።+ 
19  ዘርእኻ ኸም ሑጻ ዝምብዛሖም፡ውሉዳትካ ድማ ከም ድበት ምዀኑ ነይሮም።+ ስሞም ከቶ ኣይምተመንቈሰን፡ ወይ ካብ ቅድሜኻ ኣይምጠፍአን ነይሩ።” 
20  ካብ ባቢሎን ውጹ!+ ካብ ከለዳውያን ህደሙ! ብእልልታ ንገሩ! ኣውጁ!+ ክሳብ ወሰናት ምድሪ ኣፍልጡ።+ “የሆዋ ንጊልያኡ ያእቆብ ተበጅይዎ።+ 
21  ብዝባደመ ቦታታት ኪመርሖም ከሎ፡ ኣይጸምኡን።+ ካብ ከውሒ ማይ ኣውሓዘሎም፣ከውሒ ሰንጢቑ ማይ ኣፈልፈለ” በሉ።+ 
22  “ንእኩያትሲ ሰላም የብሎምን” ይብል የሆዋ።+
