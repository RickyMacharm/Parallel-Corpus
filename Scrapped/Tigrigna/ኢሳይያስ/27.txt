27  በታ መዓልቲ እቲኣ፡ የሆዋ ብተሪርን ዓብይን ብርቱዕን ሰይፉ ኣቢሉ+ቈላሕታኡ ናብ ሌዋታን* እቲ ሰተተት ዚብል ተመን፡ናብ ሌዋታን እቲ ዚለዋወ ተመን ኪገብር እዩ፣ነቲ ዓብዪ እንስሳ ባሕሪ ኸኣ ኪቐትሎ እዩ። 
 2  በታ መዓልቲ እቲኣ፡ ከምዚ ኢልኩም ዘምሩላ፦* “ኣታኽልቲ ወይኒ እቲ ዚዓፍር ወይኒ!+ 
 3  ኣነ የሆዋ እሕልዋ ኣለኹ።+ ኵሉ ግዜ ማይ አስትያ እየ።+ ሓደ እኳ ኸይጐድኣስ፡+ለይትን መዓልትን እሕልዋ እየ። 
 4  ቍጥዓ የብለይን።+ ብኣሻዅ ቈጥቋጥን ብጻህያይን ኣብ ውግእ ዚገጥመኒ መን እዩ፧ ክረግጾን ንዅሉ ብሓባር ብሓዊ ኸንድዶን እየ። 
 5  እንተ ዘይኰነስ፡ ዕርደይ ይሓዝ። ምሳይ ሰላም ይግበር፣ሰላም ምሳይ ይግበር።” 
 6  በተን ዚመጻ መዓልትታት፡ ያእቆብ ሱር ኪሰድድ፡እስራኤል ድማ ኪዕምብብን ኪጥጥዕን እዩ፣+ነታ ምድሪ ኸኣ ብፍርያት ኪመልእዋ እዮም።+ 
 7  ብመውቃዕቲ እቲ ዚወቕዖዶ ይወቓዕ፧ ብመቕተልቲ እቶም ቅቱላቱዶኸ ይቀተል፧ 
 8  ክትሰድዳ ኸለኻ፡ ብዜሰምብድ ጭድርታ ኽትብኣሳ ኢኻ። ብመዓልቲ ንፋስ ምብራቕ፡ ብብርቱዕ ሃፈጽታ ኼውጽኣ እዩ።+ 
 9  ስለዚ፡ ስሕተት ያእቆብ በዚ ኸምዚ ብዕርቂ ኪኽደን፡+ሓጢኣቱ ምስ ኣልገሰ፡ እዚ ምሉእ ፍሪኡ ኪኸውን እዩ፦ ንዅሉ ኣእማን መሰውኢከም ዝደቐቐ እምኒ ኖራ ኺገብሮ፡ዓንዲ ኣምልኾ* ወይ መሰውኢ ዕጣን ድማ ኣይኪተርፍን እዩ።+ 
10  ከመይሲ፡ እታ እተዓርደት ከተማ ክትጥንጠን እያ፣እቲ መጓሰዪታት ከኣ ከም በረኻ ኪሕደግን ኪግደፍን እዩ።+ ኣብኣ ምራኽ ኪጓሰን በጥ ኪብልንጨናፍራ ኺበልዕን እዩ።+ 
11  ውልዶታታ ምስ ነቐጸ፡ኣንስቲ መጺአን ኪሰብራኦንሓዊ ኺኣጕዳሉን እየን። እዚ ህዝቢ እዝስ ኣእምሮ የብሉን።+ ስለዚ እዩ ገባሪኡ ዘይምሕሮ፡ደኳኒኡ እውን ሞገስ ዘየርእዮ።+ 
12  በታ መዓልቲ እቲኣ፡ የሆዋ ኻብቲ ዚውሕዝ ፈለግ* ኽሳብ ርባ* ግብጺ+ ኺወቅዕ እዩ፣ ኣቱም ህዝቢ እስራኤል ድማ፡ በብሓደ ኽትእከቡ ኢኹም።+
13  በታ መዓልቲ እቲኣ፡ ዓብዪ መለኸት ኪንፋሕ፡+ እቶም ኣብ ምድሪ ኣሶር+ ዚጠፍኡ ዘለዉን ኣብ ምድሪ ግብጺ+ ተበቲኖም ዘለዉን ኪመጹ፡ ንየሆዋ ኸኣ ኣብቲ ቕዱስ ከረን፡ ኣብ የሩሳሌም ኪሰግዱሉ እዮም።+
