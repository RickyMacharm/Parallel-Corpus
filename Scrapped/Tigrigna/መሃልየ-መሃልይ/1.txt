1  ናይ ሰሎሞን መሃልየ መሃልይ፦*+ 
 2  “ብምስዓም ኣፉ ይስዓመኒ፣መግለጺ ፍትወትካሲ ኻብ ወይኒ ይጥዕም።+ 
 3  መዓዛ ዘይትኻ ባህ ዜብል እዩ።+ ስምካ ኸም ዝፈሰሰ ምዑዝ ዘይቲ እዩ።+ ስለዚ እየን ኣዋልድ ዜፍቅራኻ። 
 4  ምሳኻ ውሰደኒ፣* ንጕየ። ንጉስ ናብ ውሽጣዊ ኽፍልታቱ ኣምጺኡኒ! ብኣኻ ንተሓጐስን ባህ ይበለናን። ሓለፋ ወይንስ መግለጺ ፍትወትካ ንወድስ።* ንሳተን* ኬፍቅራኻስ ሓቀን እየን። 
 5  ኣትን ኣዋልድ የሩሳሌም፡ ኣነስ ጸላም እየ፣ግናኸ፡ ከም ድንኳናት ቄዳር፡+ ከም ዓለባ ድንኳናት+ ሰሎሞን ምጭውቲ እየ። 
 6  ጸሓይ ኣሕሪራትኒ እያ እሞ፡ጸላም ስለ ዝዀንኩ፡ ኣይትጠምቱኒ። ደቂ ኣደይ ተቘጢዖምኒ፣ሓላዊት ኣታኽልቲ ወይኒ ገይሮምኒ፣ናተይ ኣታኽልቲ ወይኒ ግና ኣይሓሎኹን። 
 7  ኣታ ዘፍቅረካ፡*ንመጓሰኻ ኣበይ ከም እትጓሲ፡+ቀትሪ ኣበይ ከም እተዕርፈን ንገረኒ። ስለምንታይከ ኣብ መንጎ መጓሰ ብጾትካብመጐልበቢ* ኸም እተጐልበበት ዝኸውን፧” 
 8  “ኣቲ ኻብ ኣንስቲ ዝጸበቕኪ፡ኪዲ ኣሰር መጓሰ ስዓቢ፣መሓስእኪ ድማ ኣብ ጥቓ ድንኳናት ጓሶት ጓስዪ።” 
 9  “ፍቕርተየ፡ ኣብ መንጎ ሰረገላታት ፈርኦን ብዘላ ባዝራ* እየ ዝምስለኪ።+ 
10  መዓጕርትኺ ምስ ስልማት* ምጩዋት እየን፣ክሳድኪ ምስ ድሪ ኣዕናቝ እውን ከምኡ እዩ። 
11  ጌጽ ብሩር ዘለዎስልማት ወርቂ ኽንገብረልኪ ኢና።” 
12  “ንጉስ ኣብ መኣዱ ተቐሚጡ ኸሎ፡ሽቶይ*+ መዓዛኡ ይህብ። 
13  ፍቱወይ ንዓይ ከም ምዑዝ ቍጻር ከርበ እዩ፣+ኣብ መንጎ ኣጥባተይ ድማ ይሓድር። 
14  ፍቱወይ ንዓይ፡ ኣብ መንጎ ኣታኽልቲ ወይኒ ዔን-ገዲ፡+ከም ዘለላ ሒና እዩ።”+ 
15  “እነኺ፡ ፍቕርተየ፡ ጽብቕቲ ኢኺ። እነኺ፡ ጽብቕቲ ኢኺ። ኣዒንትኺ ኸም ናይ ረገቢት እየን።”+ 
16  “እነኻ፡ ፍቱወየ፡ ጽቡቕን ደስ እተብልን ኢኻ።+ ዓራትና ኣብ መንጎ ለምለም እዩ። 
17  ኣግማል ቤትና* ቄድሮሳት፡ሰርወታትና ኸኣ ኣእዋም ጽሕዲ* እዩ።
