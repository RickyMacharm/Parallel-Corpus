2  “ኣነስ ሳፍሮን ጐልጐል፡ዕምባባ ሹሻን ስንጭሮታት ጥራይ እየ።”+ 
 2  “ፍቕርተይሲ ኣብ መንጎ ኣዋልድ፡ኣብ መንጎ እሾዅ ከም ዘላ ዕምባባ ሹሻን እያ።” 
 3  “ፍቱወይሲ ኣብ መንጎ ኣወዳት፡ኣብ መንጎ ኣእዋም ዱር ከም ዘሎ ኦም ቱፋሕ እዩ። ኣብ ጽላሉ ክቕመጥ ብርቱዕ ትምኒት ኣሎኒ፣ፍሪኡ ድማ ጥዑም እዩ ዚጥዕመኒ። 
 4  ናብ ቤት ድግስ* ወሰደኒ፣ኣብ ልዕለይ ዘሎ ሰንደቕ ዕላማኡ ፍቕሪ እዩ። 
 5  ብፍቕሪ ሓሚመ እየ እሞ፡ብጎጎ ዘቢብ ኣበርትዑኒ፡+ብቱፋሕ ድማ ዓንግሉኒ። 
 6  ጸጋመይቲ ኢዱ ተተርእሰኒ፣የማነይቲ ኢዱ ኸኣ ትሓቝፈኒ።+ 
 7  ኣትን ኣዋልድ የሩሳሌም፡ብሰስሓን+ ብእራብ መሮርን አምሕለክን ኣለኹ፦ ባዕሉ ኽሳዕ ዜንቅድሲ፡ ፍቕሪ ኸተተንስኣ ወይ ከተበራብራ ኣይትፈትና።+ 
 8  ድምጺ ፍቱወይ! ኣኽራን እናሓዀረ፡ ኣብ ልዕሊ ዅርባታት እናዘለለእንሆ፡ ይመጽእ ኣሎ። 
 9  ፍቱወይ ከም ሰስሓን ከም ውላድ እራብን እዩ።+ ብድሕሪ መንደቕና ደው ኢሉ፡ብመስኰት ይጥምት፡ብዓይነ ርግቢ ይምልከት እንሆ። 
10  ፍቱወይ ከምዚ ኢሉ ተዛሪቡኒ፦ ‘ፍቕርተየ፡ ተንስኢ፣ጽብቕተየ፡ ምሳይ ንዒ። 
11  እንሆ፡ ክረምቲ ሓሊፉ። ዝናም ከኣ ተወዲኡ፡ ከይዱ። 
12  ዕምባባታት ኣብ ምድሪ ተራእዩ፣+ግዜ ምጥጣፍ ኣኺሉ፣+መዝሙር ባሬቶ ድማ ኣብ ምድርና ተሰሚዑ።+ 
13  ኦም በለስ ቀዳማይ በለሱ ጐጒቡ፣+ኣታኽልቲ ወይኒ ዓምቢቡስ መዓዛኡ ኣውጺኡ። ፍቕርተየ፡ ተንስኢ እሞ ንዒ። ጽብቕተየ፡ ምሳይ ንዒ። 
14  ኣቲ ኣብ ልጉስ ክፋል ከውሒ፡+ኣብ ሕቡእ ክፋል ጸድፊ ዘለኺ ርግበይ፡ድምጽኺ ባህ ዜብል፡ መልክዕኪ እውን ምጩው እዩ እሞ፡+መልክዕኪ ኣርእይኒ፡ ድምጽኺ ድማ ኣስምዕኒ።’”+ 
15  “ኣታኽልቲ ወይንና ዓምቢቡ እዩ እሞ፡ነተን ንኣታኽልቲ ወይንና ዜበላሽዋ ወኻሩ፡ነተን ኰራዅር ወኻሩ ሓዙልና።” 
16  “ፍቱወይ ናተይ እዩ፡ ኣነ እውን ናቱ እየ።+ ንሱ ኣብ መንጎ ዕምባባታት ሹሻን ይጓሲ ኣሎ።+ 
17  ፍቱወየ፡ መዓልቲ ኽሳዕ ዚውልውል፡* ጽላሎት ከኣ ክሳዕ ዚሃድምሲ፡ከምታ ኣብ ኣኽራን ፍልልይ* ዘላ ሰስሓ+ ወይ ውላድ እራብ፡+ቀልጢፍካ ተመለስ።
