3  “ብለይትታት ኣብ ዓራተይ፡ነቲ ዘፍቅሮ* ደለኽዎ።+ ደለኽዎ፡ ግናኸ ኣይረኸብክዎን።+ 
 2  ክትንስእ እሞ ኣብ ከተማ ኽዘውር እየ፣ኣብ ጐደናታትን ኣብ ኣደባባያትንነቲ ዘፍቅሮ* ኽደልዮ እየ። ደለኽዎ፡ ግናኸ ኣይረኸብክዎን። 
 3  ኣብ ከተማ ዚዞሩ ሓለውቲ ረኸቡኒ።+ ‘ነቲ ዘፍቅሮ* ርኢኹምዎዶ፧’ 
 4  ቍሩብ ምስ ሓለፍክዎም፡ነቲ ዘፍቅሮ* ረኸብክዎ። ሓዝክዎ፡ ናብ ቤት ኣደይ፡ናብ ውሽጣዊት ክፍሊ ወላዲተይ ክሳዕ ዘእትዎ፡+ኣይሓደግክዎን። 
 5  ኣትን ኣዋልድ የሩሳሌም፡ብሰስሓን ብእራብ መሮርን አምሕለክን ኣለኹ፦ ባዕሉ ኽሳዕ ዜንቅድሲ፡ ፍቕሪ ኸተተንስኣ ወይ ከተበራብራ ኣይትፈትና።”+ 
 6  “እዚ ኸርበን ጻዕዳ ዕጣንን ዚጨኑ፡ምስ ኵሉ ምዑዝ ዝጨናኡ ቐመም ነጋዳይከም ዓንዲ ትኪ ዀይኑ ኻብ በረኻ ዚመጽእ ዘሎ እንታይ እዩ፧”+ 
 7  “እንሆ፡ ናይ ሰሎሞን ዓራት እዩ። ካብ ጀጋኑ እስራኤል፡+ስሳ ጀጋኑ ኸቢቦምዎ ኣለዉ። 
 8  ኵላቶም ሰይፊ እተዓጥቁ፡ኵላቶም ንውግእ ዝሰልጠኑ፡ካብ ሽበራ ለይቲ ንምሕላው ከኣ፡ነፍሲ ወከፍ ሰይፉ ኣብ ጐድኑ እተዓጥቀ እዩ።” 
 9  “ንጉስ ሰሎሞን ካብ ኣእዋም ሊባኖስ ዘስርሖዚጽወረሉ ዓራት* እዩ።+ 
10  ኣዕኑዱ ኻብ ብሩር፡መደገፊኡ ኻብ ወርቂ እተገብረ እዩ። መንበሩ ኻብ ጁዅ ዝሕብሩ ጸምሪ እዩ፣ውሽጡ ድማ ኣዋልድ የሩሳሌምብፍቕሪ ዝሰለማኦ እዩ።” 
11  “ኣትን ኣዋልድ ጽዮን፡ ውጻ፡ንንጉስ ሰሎሞንእቲ ኣዲኡ+ ብመዓልቲ መርዓኡ፡በታ ልቡ እተሓጐሰትሉ መዓልቲዝገበረትሉ ኣኽሊል መርዓ* ገይሩ ኸሎስ ጠምታኦ።”
