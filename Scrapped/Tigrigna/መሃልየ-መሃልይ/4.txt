4  “እነኺ፡ ፍቕርተየ፡ ጽብቕቲ ኢኺ። እነኺ፡ ጽብቕቲ ኢኺ። ኣዒንትኺ ብድሕሪ መጐልበቢኺ ኸም ናይ ረገቢት እየን። ጸጕርኺ ኸምተን ካብ ኣኽራን ጊልዓድ ዚወርዳመጓሰ ኣጣል እዩ።+ 
 2  ኣስናንኪ ኸምተን መማንታ ዝወለዳ፡ዋላ ሓንቲአን ድማ ዕየታ ዘይሞታተሓጺበን ዚድይባእተቐምቀማ ኣባጊዕ እየን። 
 3  ከናፍርኪ ኸም ቀይሕ ፍሕሶ፡ዘረባኺ ኸኣ ደስ ዜብል እዩ። መዓጕርትኺ* ብድሕሪ መጐልበቢኺኸም ምቃል ሮማን እየን። 
 4  ክሳድኪ+ ኸምቲ ብመስርዕ እምኒ እተሃንጸ፡ሽሕ ዋልታ፡ኵሉ ኸቢብ ዋላቱ ጀጋኑ ዚስቀሎ+ግምቢ ዳዊት እዩ።+ 
 5  ክልቲአን ኣጥባትኪ ኸምተንኣብ መንጎ ዕምባባታት ሹሻን ዚበልዓ ኽልተ ማሕስእ፡ከምተን ናይ ሰስሓ ማንታ እየን።”+ 
 6  “መዓልቲ ኽሳዕ ዚውልውል፡* ጽላሎት ከኣ ክሳዕ ዚሃድምሲ፡ናብ ከረን ከርበ፡ናብ ኵርባ ጻዕዳ ዕጣን ክኸይድ እየ።”+ 
 7  “ፍቕርተየ፡ ኵለንትናኺ ጽብቕቲ ኢኺ፣+ኣበር የብልክን። 
 8  መርዓተየ፡ ካብ ሊባኖስ ምሳይ ንዒ፣ካብ ሊባኖስ ምሳይ ንዒ።+ ካብ ርእሲ ኣማና፡*ካብ ርእሲ ሰኒር፡ ካብ ርእሲ ሄርሞን፡+ካብ ሰፈር ኣናብስ፡ ካብ ኣኽራን ኣናብር ውረዲ። 
 9  ሓብተየ፡ መርዓተየ፡ ልበይ ማሪኽክዮ፣+ብሓንቲ ቘላሕታ ኣዒንትኺ፡ብሓንቲ ዕንቊ ስልማት ክሳድኪ ልበይ ማሪኽክዮ። 
10  ሓብተየ፡ መርዓተየ፡ መግለጺ ፍትወትኪ ኽንደይ ይጽብቕ!+ መግለጺ ፍትወትኪ ኻብ ወይኒ፡+መዓዛ ቕብእኺ ኻብ ኵሉ ጥዑም ጨና ኣጸቢቑ ይበልጽ!+ 
11  መርዓተየ፡ ከናፍርኪ ኻብ ጎጎኡ ወለል ዚብል መዓር የንጠብጥብ።+ ኣብ ትሕቲ ልሳንኪ መዓርን ጸባን ኣሎ፣+መዓዛ ኽዳውንትኺ ድማ ከም መዓዛ ሊባኖስ እዩ። 
12  ሓብተየ፡ መርዓተየ፡ ከም እተሸጐረ ስፍራ ኣታኽልቲ፡እወ፡ ከም እተሸጐረ ስፍራ ኣታኽልቲ፡ ከም ሕቱም ዓይኒ ማይ ኢኺ። 
13  ጨናፍርኪ* ገነት* ሮማን፡ምስ ሕሩይ ፍረታት፡ ምስ ሒናን ኣትክልቲ ናርዶስን እዩ። 
14  ናርዶስን+ ሳፍሮንን፡ ቃንጫን*+ ቃርፋን፡+ምስ ኵሉ ዓይነት ኣእዋም ጻዕዳ ዕጣንን ከርበን ዓልወን፡+ምስ ብሉጽ ጥዑም ጨና+ ድማ እዩ። 
15  ናይ ስፍራ ኣታኽልቲ ዓይኒ ማይ፡ ፈልፋሊ ማይ ዒላ፡ካብ ሊባኖስ ዚውሕዝ ወሓይዝ ኢኺ።+ 
16  ኣታ ንፋስ ሰሜን፡ ንቓሕ፣ኣታ ንፋስ ደቡብ፡ ንዓ። ኣብ ልዕሊ ስፍራ ኣታኽልተይ ንፈስ።* መዓዛኡ ይዘርጋሕ።” “ፍቱወይ ናብ ስፍራ ኣታኽልቱ ይምጻእ፡ሕሩይ ፍረታቱ ድማ ይብላዕ።”
