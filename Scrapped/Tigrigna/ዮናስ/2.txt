2  ሽዑ፡ ዮናስ ኣብ ከብዲ ዓሳ ዀይኑ ናብ የሆዋ ኣምላኹ ጸለየ፡+
2  ከምዚ እውን በለ፦ “ካብ ጭንቀይ እተላዕለ ንየሆዋ ጸዊዐዮ፣ ንሱ እውን መሊሱለይ።+ ካብ መዓሙቝ* መቓብር* ኣእውየ።+ ንስኻ ድማ ድምጸይ ሰሚዕካ። 
 3  ናብ መዓሙቝ፡ ናብ ልቢ ባሕሪ ምስ ደርበኻኒ፡ሽዑ፡ ወሓይዝ ውሒጡኒ።+ ሞገዳትካን ማዕበላትካን ብልዕለይ ሓሊፉ።+ 
 4  ኣነ ኸኣ፡ ‘ካብ ኣዒንትኻ ተሰጒጐ እየ! ከመይ ገይረ ነታ ቕድስቲ ቤተ መቕደስ ክጥምታ እየ፧’ ኢለ። 
 5  ማያት ውሒጡኒ፡ ንህይወተይ እውን ኣስጊኡዋ፣*+መዓሙቝ ማያት ድማ ከቢቡኒ። ሳዕሪ ባሕሪ ኣብ ርእሰይ ተጠምጢሙ። 
 6  ናብ እግሪ ኣኽራን ሰጢመ። ተገዳማት ምድሪ ንዘለኣለም ኣብ ልዕለይ ይዕጾ ነይሩ። ንስኻ ግና፡ ኦ የሆዋ ኣምላኸይ፡ ንህይወተይ ካብ ጕድጓድ ኣውጺእካያ።+ 
 7  ህይወተይ* ክትቅህም ከላ፡ ንየሆዋ ዘኪረዮ።+ ሽዑ፡ ጸሎተይ ናባኻ፡ ናብታ ቕድስቲ ቤተ መቕደስካ ኣትዩ።+ 
 8  እቶም ንኸንቱ ጣኦታት ውፉያት ዝዀኑ፡ ንምንጪ እቲ ብተኣማንነት ዚርአ ፍቕሪ* ይሓድግዎ። 
 9  ኣነ ግና ብድምጺ ምስጋና ኽስውኣልካ እየ። እተመባጻዕክዎ ኽፍጽም እየ።+ ድሕነት ካብ የሆዋ እዩ።”+ 
10  የሆዋ ኸኣ ነቲ ዓሳ ኣዘዞ፣ ንሱ ድማ ንዮናስ ናብ ንቑጽ ምድሪ ተፍኦ።
