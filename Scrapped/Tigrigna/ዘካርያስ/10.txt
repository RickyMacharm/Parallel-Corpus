10  “ብግዜ ዝናም ጽብሓት ንየሆዋ ዝናም ለምንዎ። ደበናታት ዚገብር፡ዝናም ከኣ ዜዝንመሎም፡+ንዅሉ እውን ኣትክልቲ መሮር ዚህብ፡ የሆዋ እዩ። 
 2  ተራፊምሲ* ምትላል* ይዛረቡ፣ጠንቈልቲ ድማ ራእይ ሓሶት ይርእዩ። ብዛዕባ ዘይጠቅም ሕልምታቶም ይዛረቡ፣ብኸንቱ ኸኣ ኬጸናንዑ ይፍትኑ። ስለዚ፡ ከም ኣባጊዕ ኰለል ኪብሉ እዮም። ጓሳ የልቦን እሞ፡ ኪሳቐዩ እዮም። 
 3  ቍጥዓይ ኣብ ልዕሊ እቶም ጓሶት ኪነድድ፡ነቶም ጨቈንቲ መራሕቲ* ድማ ተሓተትቲ ኽገብሮም እየ፣የሆዋ ጐይታ ሰራዊትሲ ቘላሕታኡ ናብ መጓሰኡ፡ ናብ ቤት ይሁዳ ገይሩ ኣሎ፣+ኣብ ውግእ ከኣ ከምቲ ግሩም ፈረሱ ኺገብሮም እዩ። 
 4  ካብኡ ኣውራ* ይመጽእ፣ካብኡ ዚድግፍ ገዛኢ* ይመጽእ፣ካብኡ ቐስቲ ውግእ ይመጽእ፣ካብኡ ዅሉ ሓለቓ፡* ኵሉ ብሓባር ይወጽእ። 
 5  ከም ጀጋኑ ድማ ኪዀኑ፡ኣብ ውግእ ከኣ ኣብ ጐደናታት ጭቃ ኺረግጹ እዮም። የሆዋ ምሳታቶም እዩ እሞ፡ ኪዋግኡ እዮም፣+ተወጣሕቲ ኣፍራስ ድማ ኪሓፍሩ እዮም።+ 
 6  ንቤት ይሁዳ ኸበርትዓ፡ንቤት ዮሴፍ ከኣ ከድሕና እየ።+ ክምሕሮም እየ እሞ፡+ክመልሶም እየ፣ከም ዘይደርበኽዎም ድማ ኪዀኑ እዮም፣+ኣነስ የሆዋ ኣምላኾም እየ፡ ክምልሰሎም እውን እየ። 
 7  እቶም ካብ ኤፍሬም ዘበሉ ኸም ጀጋኑ ኪዀኑ እዮም፣ልቦም ከኣ ከም ብወይኒ ኺሕጐስ እዩ።+ ደቆም ድማ እዚ ርእዮም ኪሕጐሱ እዮም፣ልቦም እውን ብየሆዋ ባህ ኪብሎ እዩ።+ 
 8  ‘ከፋጽየሎምን ክእክቦምን እየ፣ኣነስ ክብጀዎም እየ፡+ ንሳቶም ከኣ ኪበዝሑ፡መሊሶም እውን ኪበዝሑ እዮም እሞ፡
 9  ኣብ ህዝብታት እኳ እንተ ዘራእክዎም፡ኣብ ርሑቕ ኪዝክሩኒ እዮም፣ምስ ደቆም ድማ ኪሕደሱን ኪምለሱን እዮም። 
10  ካብ ምድሪ ግብጺ ኽመልሶም፡ካብ ኣሶር ከኣ ክእክቦም እየ፣+ናብ ምድሪ ጊልዓድን+ ሊባኖስን ከምጽኦም እየ፣ዚኣኽሎም ቦታ ድማ ኣይኪርከብን እዩ።+ 
11  ንሱ ብባሕሪ ኣጨኒቑ ኺሓልፍ እዩ፣ኣብ ባሕሪ ኸኣ ንማዕበላት ኪወቕዖ እዩ፣+ኵሉ መዓሙቝ ኒል ኪነቅጽ እዩ። ትምክሕቲ ኣሶር ኪወርድ፡ዘንጊ ግብጺ ኺርሕቕ እዩ።+ 
12  ብየሆዋ ኸበርትዖም እየ፣+ብስሙ ድማ ኪመላለሱ እዮም’+ ይብል የሆዋ።”
