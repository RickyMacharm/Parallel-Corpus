3  ንእያሱ+ እቲ ሊቀ ኻህናት ድማ ኣብ ቅድሚ እቲ መልኣኽ የሆዋ ደው ኢሉ ኸሎ ኣርኣየኒ፣ ሰይጣን+ ከኣ ኪጻረሮ ኢሉ ኣብ የማኑ ደው ኢሉ ነበረ።
2  ሽዑ፡ እቲ መልኣኽ የሆዋ ንሰይጣን፡ “ኣታ ሰይጣን፡+ የሆዋ ይግናሕካ፣ እወ፡ እቲ ንየሩሳሌም ዝሓረያ የሆዋ+ ይግናሕካ! እዝስ ካብ ሓዊ እተመንዝዐ ዚነድድ እያድ ደይኰነን፧” በሎ። 
3  እያሱ ድማ ረሳሕ ክዳውንቲ ተኸዲኑ ኣብ ቅድሚ እቲ መልኣኽ ደው ኢሉ ነበረ።
4  እቲ መልኣኽ ከኣ ነቶም ኣብ ቅድሚኡ ደው ኢሎም ዝነበሩ፡ “ነቲ ረሳሕ ክዳውንቱ ኻብኡ ኣልግስዎ” በሎም። ንዕኡ ድማ፡ “ርአ፡ ስሕተትካ* ኻባኻ ኣርሒቐልካ ኣለኹ፣ ብሉጽ ክዳውንቲ እውን ክትክደን ኢኻ” በሎ።+ 
5  ኣነ ኸኣ፡ “ኣብ ርእሱ ጽሩይ መጠምጠምያ ይገበረሉ” በልኩ።+ ንሳቶም ድማ ኣብ ርእሱ ጽሩይ መጠምጠምያ ገበሩሉ፡ ክዳውንቲ እውን ከደንዎ፣ እቲ መልኣኽ የሆዋ ኸኣ ኣብ ጥቓኡ ደው ኢሉ ነበረ።
6  ሽዑ፡ እቲ መልኣኽ የሆዋ ንእያሱ ኸምዚ በሎ፦
7  “የሆዋ ጐይታ ሰራዊት ከምዚ ይብል፦ ‘ብመገድታተይ እንተ ተመላሊስካ፡ ኣብ ቅድመይ ከኣ ሓላፍነታትካ እንተ ፈጺምካ፡ ሽዑ ኣብ ቤተይ ዳኛ ዄንካ ኸተገልግል፡+ ንኣጸዳተይ እውን ክትከናኸን* ኢኻ፣ ናብ መንጎ እቶም ኣብዚ ደው ኢሎም ዘለዉ ድማ ብናጻ ኽትኣቱ መእተዊ ኽህበካ እየ።’ 
8  “‘ኣታ ሊቀ ኻህናት እያሱ፡ ንስኻ ምስቶም ኣብ ቅድሜኻ ተቐሚጦም ዘለዉ ብጾትካ በጃኻ ስማዕ፣ እዞም ሰባት እዚኦምሲ ንምልክት ዚዀኑ እዮም። እንሆ፡ ንጊልያይ+ ብቋል+ አምጽኦ ኣለኹ!
9  ነታ ኣብ ቅድሚ እያሱ ዘንበርዋ እምኒ ርኣያ! ኣብ ሓንቲ እምኒ ሸውዓተ ዓይኒ ኣሎ፣ ኣብኣ ድማ ጽሑፍ ክቐርጽ እየ’ ይብል የሆዋ ጐይታ ሰራዊት፡ ‘በደል እታ ምድሪ እቲኣ ድማ ብሓንቲ መዓልቲ ኸርሕቕ እየ።’+ 
10  “‘በታ መዓልቲ እቲኣ’ ይብል የሆዋ ጐይታ ሰራዊት፡ ‘ነፍሲ ወከፍኩም ንብጻይኩም ናብ ትሕቲ ተኽሊ ወይንኹምን ናብ ትሕቲ ኦም በለስኩምን ኪመጽእ ክትዕድሙ ኢኹም።’”+
