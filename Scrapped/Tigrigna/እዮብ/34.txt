34  ኤሊሁ ድማ ወሲኹ ኸምዚ ኢሉ መለሰ፦ 
 2  “ኣቱም ጥበበኛታት፡ ዘረባይ ስምዑ፣ኣቱም ብዙሕ እትፈልጡ፡ ናባይ ጽን በሉ። 
 3  ከምቲ ልሳን* ንምግቢ እተስተማቕሮስ፡እዝኒ ንቓላት ትፍትኖ እያ። 
 4  ቅኑዕ ዘበለ ባዕልና ንገምግም፣ጽቡቕ ዘበለ ኣብ መንጎና ንወስን። 
 5  እዮብሲ፡ ‘ኣነ ቕኑዕ እየ፣+ኣምላኽ ደኣ እዩ ፍትሒ ኸሊኡኒ።+ 
 6  ፍርደይ እንታይ ኪኸውን ከም ዚግባእዶ ምሓሰኹ፧ ኣበሳ እኳ እንተ ዘየሎ፡ ቍስለይ ዘይሓዊ እዩ’ ኢሉ ኣሎ።+ 
 7  ንባጫ ኸም ማይ ዚሰትዮ፡ከም እዮብ ዝበለ መን ኣሎ፧ 
 8  ምስ ገበርቲ ኽፉእ ይመሓዞ፣ምስ እኩያት ከኣ ይሓብር።+ 
 9  ከመይሲ፡ ‘ሰብ ንኣምላኽ ባህ ብምባል፡ኣይጥቀምን እዩ’ ኢሉ ኣሎ።+ 
10  ስለዚ፡ ኣቱም ሰብ ኣእምሮ* ስምዑኒ፣እቲ ናይ ሓቂ ኣምላኽ እከይ ኪገብር፡+እቲ ዅሉ ዚኽእል ኪዕምጽሲ ዘይሕሰብ እዩ!+ 
11  ንሱስ ንሰብ ከም ግብሩ ይፈድዮ፣+ሳዕቤናት መገድታቱ ድማ ኣብ ልዕሊኡ የምጽኣሉ። 
12  ብርግጽ፡ ኣምላኽ እከይ ኣይገብርን፡+እቲ ዅሉ ዚኽእል እውን ፍትሒ ኣየቕንንን እዩ።+ 
13  ኣብ ልዕሊ ምድሪ ሓላፍነት ዝሃቦ መን እዩ፧ ኣብ ልዕሊ ብዘላ ዓለም ዝሸሞኸ መን እዩ፧ 
14  ቈላሕታኡ* ኣባታቶም እንተ ገይሩ፡መንፈሶምን ትንፋሶምን ናብኡ እንተ ኣኪቡ፡+
15  ኵሉ ሰብ* ብሓደ ምጠፍአ፣ሰብ ድማ ናብ ሓመድ ምተመልሰ።+ 
16  ኣእምሮ እንተ ኣሎካስ፡ ነዚ ስምዓዮ፣ናብቲ ዝብለካ ጽን በል። 
17  ፍትሒ ዚጸልእዶ ኺቈጻጸር እዩ፧ ጻድቕ ንዝዀነ ሓያልሲ ምዀነንካዮዶ፧ 
18  ንንጉስ፡ ‘ኣይትጠቅምን ኢኻ፡’ንልዑላን ድማ፡ ‘እኩያት ኢኹም’ ምበልካዮምዶ፧+ 
19  ኵላቶም ተግባር ኢዱ እዮም እሞ፡+ንመሳፍንቲ ዘየዳሉ፡ንሃብታም ካብ ድኻ* ኣብሊጹ ዘይርኢ ኣሎ።+ 
20  ፍርቂ ለይቲ+ ብሃንደበት ይሞቱ፣+የንቀጥቅጡን ይሓልፉን፣እቶም ሓያላት እኳ የልግሱ፡ ብኢድ ሰብ ግና ኣይኰነን።+ 
21  ኣዒንቲ ኣምላኽሲ ኣብ መገድታት ሰብ እየን፣+ኵለን ስጕምትታቶም ከኣ ይርእየን እዩ። 
22  ገበርቲ ኽፉእ ዚሕብኡሉጸልማት ወይ ብርቱዕ ጽላሎት የልቦን።+ 
23  ሰብ ኣብ ቅድሚኡ ንፍርዲ ኪቐርብሲ፡ኣምላኽ ምዱብ ግዜ ኣይወሰነሉን። 
24  ኪምርምር ከየድለዮ ንሓያላት ይሰብሮም፣ኣብ ክንዳኦም ከኣ ካልኦት የቕውም።+ 
25  ከመይሲ፡ ንተግባሮም ይፈልጦ እዩ፣+ብለይቲ ይግልብጦም እሞ፡ ይጭፍለቑ።+ 
26  ኵሉ ኺርእዮ ኣብ ዚኽእልብኽፍኣቶም ይወቕዖም፣+
27  ንሳቶምሲ ኻብ ምስዓቡ ኣልጊሶም እዮም፣+ንመገድታቱ ድማ ግዲ የብሎምን፣+
28  ኣውያት እቲ ረዳኢ ኣልቦ ምእንቲ ኺሰምዕሲ፡ንድኻ ናብኡ ኸም ዜእዊ ይገብርዎ።+ 
29  ኣምላኽ ስቕ ምስ ዚብል፡ መን ኪዅንኖ ይኽእል፧ ገጹ ምስ ዚሓብእከ፡ መን ኪርእዮ ይኽእል፧ ንህዝቢ ወይስ ንሓደ ሰብ፡ ውጽኢቱ ሕደ እዩ፣
30  ኣምላኽ ዘይብሉ* ኸይገዝእ፡+ንህዝቢ እውን መፈንጠራ ኸይከውንሲ ኸምኡ ይገብር። 
31  ንኣምላኽሲ ኸምዚ ዚብሎዶ ኣሎ፧ ‘ከይበደልኩ ተቐጺዐ፣+
32  ክርእዮ ዘይከኣልኩ ምሃረኒ፣በዲለ እንተ ዀይነ ኸኣ፡ ኣይክደግምን እየ።’ 
33  ፍርዱ ብምንጻግካስ፡ ዓስቢዶ ኺህበካ እዩ፧ ኣነ ዘይኰንኩስ፡ ንስኻ ወስን። ሃየ፡ ነቲ ኣጸቢቕካ እትፈልጦ ንገረኒ። 
34  ሰብ ኣእምሮ* ይብሉኒ፦ —ዚሰምዕ ዘበለ ጥበበኛ እውን፡—
35  ‘እዮብ ብዘይ ፍልጠት ይዛረብ፡+ቃላቱ ኸኣ ልቦና ይጐድሎ።’ 
36  ምላሹ ኸም ናይ እኩያት ስለ ዝዀነ፡እዮብ እባ ኽሳዕ መወዳእታ እንተ ዚፍተን፣*
37  ንሓጢኣቱ ዕልወት ወሲኹሉ ኣሎ፣+ኣብ ቅድሜና ብባጫ ኣእዳዉ የጣቕዕ፡ኣንጻር እቲ ናይ ሓቂ ኣምላኽ ከኣ ቃላቱ የብዝሕ ኣሎ።”+
