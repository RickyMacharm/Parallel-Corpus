36  ኤሊሁ ድማ ወሲኹ ኸምዚ በለ፦ 
 2  “ምእንቲ ኣምላኽ ገና ዘረባ ኣሎኒ እሞ፡ክገልጽ ከለኹ ቝሩብ ተዓገሰኒ። 
 3  ብዛዕባ እቲ ዝፈልጦ ብሰፊሑ ኽዛረብ እየ፣ገባርየይ ጻድቕ ከም ዝዀነ ኽነግር እየ።+ 
 4  ብሓቂ፡ ዘረባይ ሓሶት ኣይኰነን፣እቲ ፍጹም ፍልጠት ዘለዎ+ ኣብዚ ኣብ ቅድሜኻ ኣሎ። 
 5  እወ፡ ኣምላኽ ሓያል እዩ፡+ ንሓደ እኳ ኣይንዕቕን እዩ፣ብሓይሊ ኣእምሮኡ* ዓብዪ እዩ፣
 6  ህይወት እኩይ ኣየድሕንን እዩ፣+ንውጹዕ ግና ፍትሒ ይህቦ።+ 
 7  ኣዒንቱ ኻብ ጻድቕ ኣየልዕልን፣+ምስ ነገስታት* ኣብ ዝፋን የቐምጦም እሞ፡+ ንዘለኣለም ልዕል ይብሉ። 
 8  ግናኸ፡ ብመቝሕ እንተ ተኣሲሮም፡ብኣግማድ ጸበባ ድማ እንተ ተታሒዞም፡
 9  ንሱ ንተግባሮም፡ነቲ ብትዕቢት ዝገበርዎ ኣበሳኦም ይገልጸሎም። 
10  ኣእዛኖም ንመአረምታ ይኸፍት፣ካብ ክፉእ ግብሪ ኺምለሱ ኸኣ ይነግሮም።+ 
11  እንተ ተኣዚዞምዎን እንተ ሰሚዖምዎን፡መዓልትታቶም ብብልጽግና፡ዓመታቶም እውን ብደስታ እናነበሩ ይፍጽሙ።+ 
12  እንተ ዘይተኣዚዞም ግና፡ ብሰይፊ* ኺጠፍኡ፡+ብዘይ ፍልጠት እውን ኪሞቱ እዮም። 
13  እቶም ብልቦም ኣምላኽ ዘይብሎም* ቂም ይሕዙ። ምስ ኣሰሮም እኳ ኣየእውዩን። 
14  ገና ብንእስነቶም ይሞቱ፣*+ህይወቶም ኣብ መንጎ ተባዕትዮ ኣመናዝር ቤተ መቕደስ የሕልፉ።*+ 
15  ኣምላኽ* ግና ንውጹዓት ብግዜ ጸበባኦም የናግፎም፣ምስ ተጨቈኑ፡ ኣእዛኖም ይኸፍት። 
16  ካብ ኣፍ ጭንቂ፡+ናብቲ ኻብ ቀይዲ ናጻ ዝዀነ ገፊሕ ቦታ ይስሕበካ፣+ኣብ መኣድኻ ኸኣ ንምጽንናዕ ዚኸውን ስቡሕ ምግቢ የቕርበልካ።+ 
17  ፍርዲ ምስ ተዋህበን ፍትሒ ምስ ተደገፈን፡ሽዑ፡ በቲ ኣብ እኩይ ዚወርድ ፍርዲ ኽትዓግብ ኢኻ።+ 
18  ግናኸ፡ ነድሪ ናብ ክፍኣት* ከይመርሓካ ተጠንቀቕ፣+ብዙሕ ጉቦ ኸኣ ኬስሕተካ ኣይትሕደግ። 
19  ኣውያትካ ወይ ዜትዕብ ጻዕርኻዶኻብ ጭንቂ ኺሕልወካ ይኽእል እዩ፧+ 
20  ነታ ሰባት ካብ ቦታኦም ዚጠፍኡላለይቲ ኣይትናፍቃ። 
21  ካብ ጸበባስ ክፉእ ተግባር ሓሪኻናብኡ ኸይትምለስ ተጠንቀቕ።+ 
22  እንሆ፡ ኣምላኽ ብሓይሉ ልዑል እዩ፣ከምኡ ዝበለ መምህር መን እዩ፧ 
23  መገዱ ዝሓበሮ* መን እዩ፧+ ‘ጌጋ ኢኻ ጌርካ’ ዚብሎኸ መን እዩ፧+ 
24  ነቲ ሰባት ዝዘመሩሉ ተግባሩ+ኸተዕብዮ ዘክር።+ 
25  ኵሎም ሰባት ርእዮምዎ፣መዋቲ ሰብ ግና ካብ ርሑቕ ይጥምት። 
26  እወ፡ ኣምላኽ ካብቲ ኽንፈልጦ እንኽእል ንላዕሊ ይዓቢ፣+ቍጽሪ ዓመታቱ ኸኣ ምግንዛቡ ዘይከኣል* እዩ።+ 
27  ነጠብጣብ ማይ ናብ ላዕሊ ይስሕብ፣+ካብ ግመኡ ድማ ዝናም ይሰርብ። 
28  ሽዑ፡ ንደበናታት የፍስሶ፣+ኣብ ልዕሊ ሰብ እውን የንጠብጥቦ። 
29  ንቐጸላ ደበናታት፡ካብ ድንኳኑ* ንዚወጽእ ነጕዲ ኺርድኦ ዚኽእል ኣሎዶ፧+ 
30  ንበርቁ* ኣብ ልዕሊኡ ኸመይ ከም ዚዝርግሖ ርአ፣+ንመዓሙቝ* ባሕሪ ኸኣ ይሽፍኖ። 
31  በዚ ኸምዚ ንህዝብታት ይዕንግሎም፣*ኣኺሉ ዚተርፍ ምግቢ ድማ ይህቦም።+ 
32  ብኣእዳዉ ንበርቂ ይሽፍኖ፣ናብ ዕላማኡ ኸኣ ይመርሖ።+ 
33  ነጕዱ ብዛዕባኡ ይነግር፣ማል እኳ መን* ይመጽእ ከም ዘሎ ይነግራ።
