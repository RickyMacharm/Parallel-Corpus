10  “ኣነ* ንህይወተይ ፈንፊነያ።+ ንመረረተይ መተንፍሶ ኽገብረሉ እየ። ብመሪር ጭንቀይ* ክዛረብ እየ! 
 2  ንኣምላኽ ከምዚ እብሎ ኣለኹ፦ ‘በዳሊ ኢልካ ኣይትዀንነኒ። ስለምንታይ ትብኣሰኒ ኸም ዘለኻ ንገረኒ። 
 3  ምኽሪ እኩይ እናመረጽካ፡ንተግባር ኣእዳውካ ምጭቋንንምንዓቕንዶ ይጠቕመካ እዩ፧+ 
 4  ኣዒንቲ ስጋዶ ኣሎካ እዩ፧ ከምቲ መዋቲ ሰብ ዚርእዮ ጌርካዶኸ ትርኢ ኢኻ፧ 
 5  መዓልትታትካ ኸም መዓልትታት መወትቲ ድየን፡ወይስ ዓመታትካ ኸም ዓመታት ሰብ ድየን+
 6  ስሕተተይ እትምርምርንሓጢኣተይ እትደልን፧+ 
 7  በዳሊ ዘይምዃነይ ትፈልጥ ኢኻ፣+ካብ ኢድካ ኼድሕነኒ ዚኽእል ከኣ የልቦን።+ 
 8  ኣእዳውካ እየን ዝቐረጻንን ዝገበራንን፣+ሕጂ ግና ፈጺምካ ተጥፍኣኒ ኣለኻ። 
 9  ካብ መሬት ከም ዝገበርካኒ በጃኻ ዘክር፣+ሕጂ ግና ናብ ሓመድ ትመልሰኒ ኣለኻ።+ 
10  ከም ጸባዶ ኣየፍሰስካንን፧ ከም ኣጅቦዶኸ ኣየርጋእካንን፧ 
11  ቈርበትን ስጋን ኣልቢስካኒ፣ብኣዕጽምትን ብጅማውትን ከኣ ኣሊምካኒ።+ 
12  ህይወት ሂብካኒ፡ ብተኣማንነት ድማ ኣፍቂርካኒ፣ንመንፈሰይ* ከኣ ብኽንክንካ ሓሊኻዮ።+ 
13  ግናኸ፡ ብሕቡእ እዚ ኽትገብር ሓሊንካ።* እዚ ኻባኻ ምዃኑ እፈልጥ እየ። 
14  እንተ ዝሓጥእ፡ ምተቛመትካኒ፡+ካብ ስሕተተይ ከኣ ናጻ ኣይምገበርካንን። 
15  በዳሊ እንተ ዀይነ፡ ወይለይ! ንጹህ እኳ እንተ ዀይነ ድማ፡ ርእሰይ ከልዕል ኣይክእልን እየ፣+ከመይሲ፡ ውርደትን ጸበባን ጸጊበ ኣለኹ።+ 
16  ርእሰይ እንተ ዘልዕል፡ ከም ኣንበሳ ምሃደንካኒ፣+ኣንጻረይ ከኣ ሓይልኻ መርኣኻ። 
17  ሓደስቲ መሰኻኽር ኣንጻረይ መምጻእካ፣ሽግር ድሕሪ ሽግር ኣብ ልዕለይ እናኣምጻእካ፡ንቝጥዓኻ ኣብ ልዕለይ መብዛሕካዮ። 
18  ስለምንታይ ደኣ ኻብ ማሕጸን ኣውጺእካኒ፧+ ዓይኒ ኸይረኣየትኒ እባ ሞይተ እንተ ዝኸውን፣
19  ሽዑ፡ ከቶ ኸም ዘይነበርኩ ምዀንኩ ነይረ፣ካብ ማሕጸን ከኣ ብቐጥታ ናብ መቓብር ምወረድኩ ነይረ።’ 
20  መዓልትታተይ ሒደት ደይኰናን፧+ ይሕደገኒ፣ገለ ራህዋ ኽረክብሲ፡* ኣዒንቱ ኻባይ የልግስ።+ 
21  እወ፡ ናብ ምድሪ ድቕድቕ ጸልማት*+ቅድሚ ምኻደይ፡—ኣይክምለስን ከኣ እየ፡+—
22  ናብ ምድሪ ብርቱዕ ድነ፡ናብ ምድሪ ግብ ዝበለ ጽላሎትን ህውከትን፡ናብቲ ብርሃን እኳ ኸም ድነ ዝዀነሉ ኸይከድኩ የልግሰለይ።”
