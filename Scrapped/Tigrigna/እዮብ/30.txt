30  “ሕጂ ግና ብዕድመ ኻባይ ዚንእሱይስሕቁኒ ኣለዉ፣+ንኣቦታቶም ምስቶም ንመጓሰይ ዚሕልዉ ኣኽላባትኪዀኑ እኳ ምኣበኽዎም። 
 2  ሓይሊ ኣእዳዎም እንታይ ጠቒሙኒ፧ ሓይሎም ጠፊኡ እዩ። 
 3  ብስእነትን ብጥሜትን ዝማህመኑ እዮም፣ዝዓነወን ዝባደመንኣጻምእ ይሓይኩ። 
 4  ተኽሊ ጨው ካብ ቈጥቋጣት ይእክቡ፣ምግቦም ሱር ቈጥቋጥ ሮተም እዩ። 
 5  ካብ ሕብረተ ሰብ ይስጐጉ፣+ሰባት ከም ንሰራቒ ገይሮም ይጭድሩሎም። 
 6  ኣብ ኣጻድፍ ስንጭሮታት፡*ኣብ ጐዳጕዲ ምድርን ኣኻውሕን ይነብሩ። 
 7  ካብ ቈጥቋጣት ይጭድሩ፣ኣብ መንጎ ኣምዐ እጕድጕድ ይብሉ። 
 8  ደቂ ዓያሹን ስም ኣልቦን ብምዃኖም፡ካብታ ምድሪ ተሰጒጎም* ኣለዉ። 
 9  ሕጂ ግና መድረፊኦም ኰይነ፣+መመሰሊኦም* እውን ገይሮምኒ።+ 
10  ይፍንፍኑኒ፡ ካባይ ከኣ ይርሕቑ፣+ኣብ ገጸይ ጡፍ ካብ ምባል ድሕር ኣይብሉን።+ 
11  ኣምላኽ ዕጥቀይ ስለ ዘፍትሓንን* ስለ ዘዋረደንን፡ኣብ ቅድመይ ቀይዲ በተኽ ይዀኑ።* 
12  ኣብ የማነይ ከም ጭፍራ ይትንስኡ፣የህድሙኒ፡ዕንቅፋት ጥፍኣት ድማ ኣብ መገደይ ይገብሩ። 
13  ንመገደይ የፍርስዋ፣ደው ዜብሎም* ዘይብሎም ከኣ፡ንመዓተይ የግድድዎ።+ 
14  ከም ብገፊሕ ፍሩስ መንደቕ ይመጹ፣ኣብ ማእከል ጥፍኣት የንከራርዉ። 
15  ሽበራ ይውሕጠኒ፣ክብረይ ከም ንፋስ ይበርር፣ድሕነተይ ድማ ከም ደበና ይሽረብ። 
16  ሕጂ ኸኣ ህይወተይ* ካብ ውሽጠይ ትቕህም ኣላ፣+መዓልትታት ጸበባ+ ድማ ሒዘናኒ ኣለዋ። 
17  ብለይቲ፡ ቃንዛ ንኣዕጽምተይ ይወግኦ፣*+ዚቐራጥመኒ ስቓይ ከኣ ኣይዓርፍን።+ 
18  ብዓብዪ ሓይሊ ኽዳነይ ተበላሽዩ፣*ከም ክሳድ ክዳነይ ይሓንቀኒ። 
19  ኣምላኽ ናብ ጭቃ ደርብዩኒ፣ከም ሓመድን ሓምዅሽትን ኰይነ። 
20  ናባኻ አእዊ ኣለኹ፣ ግናኸ፡ ኣይትምልሰለይን፣+ደው ኢለ ኣለኹ፣ ግናኸ፡ ትጥምተኒ ጥራይ ኣለኻ። 
21  ናብ ጨካን ተለዊጥካኒ፣+ብምሉእ ሓይሊ ኢድካ ኣጥቂዕካኒ። 
22  ኣልዒልካ ብንፋስ ትወስደኒ፣ኣብ ህቦብላ ኸኣ ትድርብየኒ።* 
23  ናብቲ ዅሉ ህያው ዚራኸበሉ፡ናብ ሞት ከም እተውርደንስ እፈልጥ እየ። 
24  ስቡር ሰብ* ብግዜ መዓት ኬእዊ ኸሎ፡ሓደ እኳ ኣይወቕዖን እዩ።+ 
25  ጽንኩር ግዜ ንዘጓነፎምዶ* ኣይበኸኹሎምን፧ ንድኻታትዶኸ ኣይሓዘንኩሎምን፧*+ 
26  ጽቡቕ እኳ ተስፋ እንተ ገበርኩ፡ ሕማቕ መጺኡ፣ብርሃን እኳ እንተ ተጸበኹ፡ ጸልማት መጺኡ። 
27  ኣምዑተይ ካብ ምሕቋን ኣይዓረፈን፣መዓልትታት ጸበባይ ድማ ተጓኒፈናኒ። 
28  ጕህየ እመላለስ ኣለኹ፡+ ብርሃን ጸሓይ የልቦን፣ኣብ ኣኼባ ተንሲአ አእዊ ኣለኹ። 
29  ንወኻሩ* ሓወን፡ንደቂ ሰገን ከኣ ብጻየን ኰይነ።+ 
30  ቈርበተይ ጸሊሙ፡ ካባይ እውን ተቐሊጡ፣+ኣዕጽምተይ ብዋዒ* ሓሪሩ። 
31  መሰንቆይ* ንሓዘን፡ሻምብቆይ* ድማ ንደሃይ ብኽያት ጥራይ ኰይኑ።
