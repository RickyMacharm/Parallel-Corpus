9  እዮብ ድማ ከምዚ ኢሉ መለሰ፦ 
 2  “እዚ ኸምኡ ምዃኑስ ብሓቂ እፈልጥ እየ። መዋቲ ሰብ ግና ከመይ ኢሉ ኣብ ቅድሚ ኣምላኽ ይጸድቕ፧+ 
 3  ምስኡ ኺማጐት* እንተ ደልዩ፡+ካብ ሽሕ ሕቶታቱስ ሓንቲ እኳ ኺምልሰሉ ኣይክእልን እዩ። 
 4  ንሱ ጥበበኛ ዝልቡን ብርቱዕ ዝሓይሉን እዩ።+ ተጻሪርዎስ ከይተጐድአ ዚተርፍ መን እዩ፧+ 
 5  ንሱ ሓደ እኳ ኸይፈለጠ፡ ኣኽራን የግዕዝ፣*ብቝጥዓኡ እውን ይግልብጦም። 
 6  ንምድሪ ኻብ ቦታኣ የናውጻ፣ኣዕኑዳ እውን የንቀጥቅጡ።+ 
 7  ንጸሓይ ከይትበርቕ ይእዝዛ፣ብርሃን ከዋኽብቲ ድማ ይሓትም፣+
 8  ንሰማያት በይኑ ይዝርግሖ፣+ኣብ ልዕሊ ልዑል ማዕበላት ባሕሪ ኸኣ ይረግጽ።+ 
 9  ንሱ ንጭፍራታት ከዋኽብቲ ዓሽን* ከሲልን* ኪማን*+ንጭፍራታት ከዋኽብቲ ደቡባዊ ሰማይን* ገበሮም፣
10  ዓበይትን ዘይምርመርን ነገራት፡+ኪቝጸር ዘይከኣል ዜደንቕ ነገራት ይገብር።+ 
11  ንሱ ብጥቓይ ይሓልፍ፡ ኣነ ድማ ክርእዮ ኣይክእልን፣ብጥቓይ ከኣ ሓሊፉ ይኸይድ፡ ኣነ ግና ኣየስተውዕሎን። 
12  ንሱ እንተ መንጢሉ፡ መን ኪጻረሮ ይኽእል፧ መንከ፡ ‘እንታይ ኢኻ እትገብር ዘለኻ፧’ ኪብሎ ይኽእል፧+ 
13  ኣምላኽ ንቝጥዓኡ ኣይገትኦን እዩ፣+ረዳእቲ ረሃብ*+ እኳ ይሰግዱሉ። 
14  ኣነ ኽምልሰሉ ኸለኹ ግዳ፡ምስኡ ንምምጓት ክንደይ ተጠንቂቐ ቓላት ዘይመርጽ! 
15  ቅኑዕ እኳ እንተ ዝኸውን፡ ኣይምመለስኩሉን።+ ካብ ፈራድየይ* ምሕረት ጥራይ እየ ኽልምን ዝኽእል። 
16  እንተ ዝጽውዖስ፡ ይምልሰለይዶ፧ ድምጸይ ይሰምዕ ኢለ ኣይኣምንን እየ፣
17  ንሱስ ብህቦብላ ይጭፍልቐኒ፡ብዘይ ምኽንያት ከኣ ንቝስለይ የብዝሖ ኣሎ።+ 
18  ከተንፍስ ኣይሓድገንን፡ብመሪር ነገራት ድማ የጽግበኒ ኣሎ። 
19  ብሓይሊ እንተ ዀይኑ፡ ንሱ እዩ ብርቱዕ፣+ብፍትሒ እንተ ዀይኑ ኸኣ፡ ንሱ፡ ‘መን ተሓታቲ ኺገብረኒ* ይኽእል፧’ ይብል። 
20  ኣነ ቕኑዕ እንተ ዝኸውን፡ ኣፈይ ምዀነነትኒ፣ንጽህናይ እኳ እንተ ዝሕሉ፡ በደለኛ* ምገበረኒ ነይሩ። 
21  ንጽህናይ እኳ እንተ ዝሕሉ፡ ብዛዕባ ርእሰይ ኣይተኣማመንን እየ፣*ነዛ ህይወተይ እንዕቃ* እየ። 
22  ኵሉ ሓደ እዩ፣ ስለዚ እየ፡‘ንሱ ንንጹህ ኰነ ንእኩይ የጥፍኦም’ ዝብል ዘለኹ። 
23  ደምሳሲ ውሒዝ ብሃንደበት እንተ ቐቲሉ፡ብቕብጸት ንጹሃት የላግጽ። 
24  ምድሪ ኣብ ኢድ እኩይ ተዋሂባ ኣላ፣+ንሱ ንኣዒንቲ* ፈራዶኣ ይሽፍኖ ኣሎ። ንሱ እንተ ዘይኰይኑስ፡ መን ደኣ እዩ፧ 
25  ሕጂ፡ መዓልትታተይ ካብ ጐያዪ ይፈጥና፡+ጽቡቕ ከይረኣያ ኸኣ ይሃድማ ኣለዋ። 
26  ከም ጃልባ ሻምብቆ፡ናብ ግዳዩ ኸም ዚንቈት ንስሪ ይሓልፋ። 
27  ‘መረረተይ ክርስዖ፡ገጸይ ለዊጠ ኸኣ ክሕጐስ እየ’ እንተ ዝብል፡
28  ብሰንኪ ዅሉ ስቓየይ ምፈራህኩ፣+ንስኻ ንጹህ ከም ዘይትገብረኒ ድማ እፈልጥ እየ። 
29  በዳሊ* ዀይነ ምተረኸብኩ። ስለዚ፡ ስለምንታይ ንኸንቱ ዝቃለስ፧+ 
30  ብማይ ውርጪ እንተ ዝሕጸብ፡ኣእዳወይ እውን ብሳሙና* እንተ ዘጽሪ፡+
31  ኣብ ጕድጓድ ምኣለኽካኒ፡ሽዑ፡ ክዳውንተይ እኳ ምፈንፈነኒ ነይሩ። 
32  ከይምልሰሉ፡ ብሓደ ናብ ቤት ፍርዲ ኸይንኸይድሲ፡ከማይ ሰብ ኣይኰነን።+ 
33  ኣብ መንጎና ኺውስን* ዚኽእል፡ዳኛ ኪዀነና ዚኽእል* የልቦን። 
34  ንዓይ ምውቃዕ እንተ ዚሓድግ፡*ብሽበራኡ እውን እንተ ዘየፈራርሃኒ፡+
35  ሽዑ፡ ከይፈራህኩ ምተዛረብክዎ፣ብፍርሂ ምዝራብሲ ናተይ ኣይኰነን።
