35  ኤሊሁ ድማ ወሲኹ ኸምዚ ኢሉ መለሰ፦ 
 2  “ቅኑዕ ምዃንካ ኽሳዕ ክንደይ ስለ እተኣማመንካ ኢኻ‘ካብ ኣምላኽ እጸድቕ እየ’ እትብል፧+ 
 3  ከመይሲ፡ ‘እዚ እንታይ ይግድሰካ፧* ካብቲ እንተ ዝሓጥእ ዝረኽቦዶ ዚሓይሽ እረክብ እየ፧’ ትብል ኢኻ።+ 
 4  ኣነ ኽምልሰልካ፡ምሳኻ እውን ንብጾትካ።+ 
 5  ናብ ሰማይ ጠምት እሞ ርአ፣ነቲ ኻባኻ ልዒሉ ዘሎ ደበናታት ተዓዘብ።+ 
 6  እንተ ሓጢእካስ፡ ከመይ ጌርካ ኢኻ እትጐድኦ፧+ ኣበሳኻ እንተ በዝሐኸ፡ እንታይ ኢኻ እትገብሮ፧+ 
 7  ጻድቕ እንተ ዄንካ፡ እንታይ ኢኻ እትህቦ፧ ካባኻስ እንታይ እዩ ዚቕበል፧+ 
 8  እከይካ ንኸምዚ ኸማኻ ሰብ ጥራይ እዩ ዚጸሉ፣ጽድቅኻ ኸኣ ንወዲ ሰብ። 
 9  ኣብ ትሕቲ ብዙሕ ጭቈና ሰባት ይምህለሉ፣ካብ ዕብለላ* ሓያል ኪናገፉ ድማ የእውዩ።+ 
10  ግናኸ፡ ሓደ እኳ፡ ‘እቲ ለይቲ ኸም ዚዝመር ዚገብር+ኣምላኽ፡ እቲ ዓብዪ ገባርየይ፡ ኣበይ ኣሎ፧’ ኣይብልን።+ 
11  ንሱ ኻብ እንስሳታት ምድሪ ኣብሊጹ+ ይምህረና፣+ካብ ኣዕዋፍ ሰማያት እውን ኣብሊጹ የጥብበና። 
12  ሰባት የእውዩ፣ንሱ ግና ብሰንኪ ትዕቢት እኩያት ኣይምልሰሎምን።+ 
13  ኣምላኽሲ ብርግጽ ባዶ ኣውያት* ኣይሰምዕን፡+እቲ ዅሉ ዚኽእል እውን ኣየቕልብን እዩ። 
14  ከም ዘይትርእዮ ምስ ጠራዕካ ደኣ ዝገደደ ደይከውንን!+ ጕዳይካ ኣብ ቅድሚኡ ኣሎ፣ ስለዚ፡ ብሃንቀውታ ተጸበዮ።+ 
15  ንሱስ ብቝጥዓ ኣይጸባጸብን፣ንብዝሒ ታህዋኽካ ድማ ኣየስተውዕሎን።+ 
16  እዮብ ብኸንቱ ኣፉ ይኸፍት፡ብዘይ ፍልጠት ከኣ ዘረባ የብዝሕ ኣሎ።”+
