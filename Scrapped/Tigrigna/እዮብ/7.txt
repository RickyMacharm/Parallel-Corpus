7  “ህይወት መዋቲ ሰብሲ ኣብ ምድሪ ኸም ግዴታዊ ሸቕሊ ደይኰነን፧ መዓልትታቱኸ ኸም መዓልትታት ዕሱብ ደይኰናን፧+ 
 2  ከም ባርያ፡ ጽላል ይናፍቕ፡ከም ዕሱብ ከኣ ዓስቡ ይጽበ።+ 
 3  ኣነ ድማ ከምኡ ንኣዋርሕ ከንቱነት ተመዲበ፣ለይትታት ጸበባ እውን ተቘጺረናለይ።+ 
 4  በጥ ምስ በልኩ፡ ‘መዓስ እየ ዝትንስእ፧’ እብል።+ ለይቲ ምስ ነውሐ ድማ፡ ክሳዕ ወጋሕታ ብዘይ ዕረፍቲ እገላበጥ። 
 5  ስጋይ ብሓሰኻን ብዕንኳር ርስሓትን ተሸፊኑ፣+ቈርበተይ ብቕራፍን ብምጕልን መሊኡ።+ 
 6  መዓልትታተይ ካብ መደርብዮ ኣላማይ ብዝያዳ ቐልጢፈን ይሓልፋ፣+ብዘይ ተስፋ ኸኣ ይውድኣ።+ 
 7  ህይወተይ ንፋስ ምዃኑ ዘክር፣+ኣዒንተይ እውን መሊሰን ሓጐስ* ኣይኪርእያን እየን። 
 8  እታ እትርእየኒ ዘላ ዓይኒ መሊሳ ኣይክትርእየንን እያ፣ኣዒንትኻ ኺደልያኒ፡ ግናኸ ኣይክህሉን እየ።+ 
 9  ከምቲ ተበቲኑ ዚጠፍእ ደበና፡እቲ ናብ መቓብር* ዚወርድ ከኣ ከምኡ ተመሊሱ ኣይመጽእን።+ 
10  ናብ ቤቱ መሊሱ ኣይምለስን፣ቦታኡ ድማ ደጊም ኣየለልዮን።+ 
11  ስለዚ፡ ንኣፈይ ኣይክገትኦን እየ። ብጓሂ መንፈሰይ ክዛረብ፡ብመሪር ጭንቀይ* ከማርር እየ!+ 
12  ሓላዊ እትገብረለይሲ፡ኣነዶ ባሕሪ ወይስ ዓብዪ እንስሳ ባሕሪ እየ፧ 
13  ‘መገምሰስየይ ኬጸናንዓኒ፡ዓራተይ ከኣ ጸበባይ ኬፍኵሰለይ እዩ’ ምስ ዝብል፡
14  ሽዑ ብሕልምታት ተሸብረኒ፡ብራእያት ድማ ተፍርሃኒ፣
15  ኣነስ* እንተ ተሓነቕኩ እመርጽ፡እወ፡ ካብዚ ሰብነተይ* እዝስ ሞት እሓሪ።+ 
16  ንህይወት ፈንፊነያ እየ፣+ ብህይወት ክነብር ከኣ ኣይደልን እየ። መዓልትታተይ ከም ትንፋስ እየን እሞ፡ ሕደገኒ።+ 
17  ንስኻ እትግደሰሉ፡ቈላሕታኻ እውን እትገብረሉስ፡* መዋቲ ሰብ እንታይ እዩ፧+ 
18  ንግሆ ንግሆ እትምርምሮ፡ኣብ ኵሉ ህሞት ድማ እትፍትኖ ስለምንታይ ኢኻ፧+ 
19  ካባይዶ ናብ ካልእ ኣይትጥምትን ኢኻ፧ ጥፍጣፈይ ክሳዕ ዝውሕጥዶ ኣይትሓድገንን ኢኻ፧+ 
20  ኣታ ተዓዛቢ ሰብ፡ እንተ ሓጢአስ፡ ከመይ ገይረ እየ እሞ ዝጐድኣካ፧+ ስለምንታይ ኢኻ ዕላማኻ ዝገበርካኒ፧ ጾርዶ ዀይነካ እየ፧ 
21  ስለምንታይ ኢኻ ኣበሳይ ዘይትሓድገለይ፡ስሕተተይ እውን ይቕረ ዘይትብለለይ፧ ኣነስ ነዊሕ ከይጸናሕኩ ኣብ ሓመድ በጥ ክብል እየ፣+ክትደልየኒ ኢኻ፡ ግናኸ ኣይክህሉን እየ።”
