16  እዮብ ድማ ከምዚ ኢሉ መለሰ፦ 
 2  “ከምዚ ዝበለስ ብዙሕ ሰሚዐ ኣለኹ። ኵላትኩም እተሸግሩ መጸናናዕቲ ኢኹም!+ 
 3  ባዶ* ቓላትሲ ይውዳእ ድዩ፧ ከምዚ ኢልካ ኽትምልስ ዜለዓዕለካኸ እንታይ እዩ፧ 
 4  ኣነ እውን ከም ናታትኩም ገይረ ኽዛረብ እኽእል እየ። ንስኻትኩም ኣብ ቦታይ እንተ ትዀኑ፡*ዜእምን ዘረባ ኣንጻርኩም ክዛረብ፡ርእሰይ እውን ክንቕንቐልኩም ምኸኣልኩ ነይረ።+ 
 5  ኣብ ክንዳኡ ግና፡ ብቓላት ኣፈይ መበርታዕኩኹም፡ብምጽንናዕ ከናፍረይ እውን እፎይታ መምጻእኩልኩም ነይረ።+ 
 6  እንተ ተዛሪበ፡ ቃንዛይ ዝግ ኣይብልን እዩ፣+ምዝራብ እንተ ሓዲገኸ፡ ቃንዛይ ክንደይ እዩ ዚንኪ፧ 
 7  ሕጅስ ኣድኪሙኒ፣+ንብዘለዉ ቤተ ሰበይ* እውን ኣዕንይዎም። 
 8  ንስኻ ድማ ሒዝካኒ፡ እዚ ኸኣ ምስክር ኰይኑኒ፣ዕብራነይ ተንሲኡ እውን ኣብ ገጸይ ይምስክረለይ። 
 9  ቍጥዓኡ ይሰላልዓኒ፣ ንሱ ድማ ይጸልኣኒ።+ ኣስናኑ ይሕርቅመለይ። ተጻራርየይ ብኣዒንቱ ይወግኣኒ።+ 
10  ኣፎም ሃህ ኣቢሎምለይ፣+እናጸረፉ ኸኣ መዓጕርተይ ይጸፍዑኒ፣ብዙሓት ድማ ኣንጻረይ ይእከቡ።+ 
11  ኣምላኽ ኣብ ኢድ ቈልዑ ኣሕሊፉ ሂቡኒ፡ኣብ ኣእዳው እኩያት ከኣ ደርብዩኒ።+ 
12  ከይተሸገርኩ እነብር ነይረ፡ ንሱ ግና ሓምሺሹኒ፣+ብኽሳደይ ሒዙ ሰባቢሩኒ፣ዕላማኡ ገይሩ ድማ ኣቚሙኒ። 
13  ቀስተኛታቱ ኸቢቦምኒ፣+ብዘይ ርሕራሐ ንዀላሊተይ+ ይወግአን፣ንሓሞተይ ከኣ ኣብ ምድሪ የፍስሶ። 
14  ፍሩስ ድሕሪ ፍሩስ ገይሩ የፈራርሰኒ፣ከም ጅግና ይህንደደኒ። 
15  ቈርበተይ ንምሽፋን፡ ማቕ ሰፍየ፣+ክብረይ* ድማ ኣብ ሓመድ ደብየዮ።+ 
16  ገጸይ ብብኽያት ቀይሑ፣+ኣብ ከበሮ ዓይነይ ከኣ ብርቱዕ ጽላሎት* ኣሎ፣
17  ግናኸ፡ ኣእዳወይ ዓመጻ ኣይገበራን፡ጸሎተይ ድማ ንጹህ እዩ። 
18  ኦ ምድሪ፡ ንደመይ ኣይትኸውልዮ!+ ንኣውያተይ እውን መዕረፊ ኣይወሃቦ! 
19  ሕጂ እውን፡ ምስክረይ ኣብ ሰማያት፡እቲ ኺምስክረለይ ዚኽእል ከኣ ኣብ ላዕሊ እዩ ዘሎ። 
20  ኣዒንተይ ኣብ ቅድሚ ኣምላኽ ኪነብዓ* ኸለዋ፡+ብጾተይ የላግጹለይ።+ 
21  ከምቲ ኣብ መንጎ ሰብን ብጻዩን ዚዳኒ፡ኣብ መንጎ ሰብን ኣምላኽን ዚዳኒ ይሃሉ።+ 
22  እተን ዚመጻ ዓመታትሲ ሒደት እየን፣በታ ዘይምለሰላ መገዲ ድማ ክኸይድ እየ።+
