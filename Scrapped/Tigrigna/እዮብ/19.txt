19  እዮብ ድማ ከምዚ ኢሉ መለሰ፦ 
 2  “ክሳዕ መዓስ ኢኹም ንነፍሰይ ከተበሳጭውዋ፡*+ብዘረባ እውን ክትሰባብሩኒ፧+ 
 3  እንሆ፡ ዓሰርተ ሳዕ ገኒሕኩምኒ፣*ክትገፍዑኒ ኸኣ ኣይሓፈርኩምን።+ 
 4  ብርግጽ ተጋግየ እንተ ዀይነ፡ጌጋይ ምሳይ እዩ ዚነብር። 
 5  ጸርፊ ኸም ዚግብኣኒ ጌርኩምብሓቂ እንተ ተዓቢኹምለይ ድማ፡
 6  እምበኣር፡ ኣምላኽ ከም ዘስሓተኒ ፍለጡ፡ብመርበብ ሃድን ከኣ ሒዙኒ። 
 7  እንሆ፡ ‘ዓመጻ!’ ኢለ እጠርዕ ኣለኹ፡ መልሲ ግና የልቦን፣+አእዊ ኣለኹ፡ ፍትሒ ግና የልቦን።+ 
 8  መገደይ ብመንደቕ ዓጊትዎ፡ ክሓልፍ ድማ ኣይከኣልኩን፣ንመገድታተይ ብጸልማት ሸፊንዎ።+ 
 9  ክብረይ ቀንጢጡኒ፡ንዘውደይ እውን ካብ ርእሰይ ኣልጊስዎ። 
10  ክሳዕ ዝጠፍእ ብዅሉ ሸነኽ ይሰባብረኒ፣ንተስፋይ ከኣ ከም ኦም ይምሕዎ። 
11  ቍጥዓኡ ኣብ ልዕለይ ይነድድ፣ከም ጸላኢ ድማ ይርእየኒ።+ 
12  ተዋጋእቱ ብሓደ መጺኦም ይኸብቡኒ፣ኣብ ዙርያ ድንኳነይ እውን ይሰፍሩ። 
13  ንኣሕዋተይ ካባይ ኣርሒቕዎም፣እቶም ዚፈልጡኒ ኸኣ ካባይ ኣልጊሶም።+ 
14  ናይ ቀረባ ኣዕሩኸይ* ከይዶም፣እቶም ኣጸቢቐ ዝፈልጦም ድማ ረሲዖምኒ።+ 
15  ኣጋይሽ ቤተይን+ ኣንስትዮ ባሮተይን ከም ጋሻ ይቘጽሩኒ፣ኣብ ኣዒንቶም እውን ጓና እየ። 
16  ንጊልያይ እጽውዖ፡ ግናኸ ኣይምልሰለይን፣ኪርሕርሓለይ ከኣ ብኣፈይ እልምኖ። 
17  ሰበይተይ ንትንፋሰይ ፈንፊናቶ፣+ንኣሕዋተይ* ድማ ሕማቕ ጨና ዀይነ። 
18  ቈልዑ እኳ ይንዕቁኒ፣ምስ ተንሳእኩ እውን የላግጹለይ። 
19  ኵሎም ናይ ቀረባ ፈተውተይ ፈንፊኖምኒ፣+እቶም ዘፍቅሮም ከኣ ተገምጢሎምኒ።+ 
20  ኣዕጽምተይ ምስ ቈርበተይን ስጋይን ተጣቢቑ፣+ብቘርበት ኣስናነይ ድማ አምልጥ ኣለኹ። 
21  ኢድ ኣምላኽ ተንክያትኒ እያ እሞ፡+ኣቱም ብጾተይ፡ ምሓሩኒ፡ ምሓሩኒ። 
22  ስለምንታይ ከምቲ ኣምላኽ ዚገብሮ እትሰጕጉኒ፡+ብዘይምቍራጽ እውን እተጥቅዑኒ፧*+ 
23  ኣየ፡ ቃላተይ እንተ ዚጽሓፍ፡ኣብ መጽሓፍ ከኣ እንተ ዚውረቕ! 
24  ብብርዒ ሓጺንን ብዓረርንኣብ ከውሒ ንዘለኣለም እንተ ዚቕረጽ! 
25  ተበጃውየይ+ ህያው ምዃኑስ ኣጸቢቐ እፈልጥ እየ፣ንሱ ደሓር ኪመጽእን ኣብ ልዕሊ ምድሪ* ኺትንስእን እዩ። 
26  ቈርበተይ በዚ ኸምዚ ምስ ጠፍአ፡ገና ብስጋይ ከለኹ ንኣምላኸይ ክርእዮ እየ፣
27  ኣነ ባዕለይ ክርእዮ እየ፡ኣዒንቲ ኻልእ ዘይኰናስ፡ ኣዒንተይ ኪርእያኦ እየን።+ ብውሽጠይ ግና ከም እተሰነፍኩ ይስምዓኒ ኣሎ!* 
28  ሱር እቲ ጸገም ምሳይ ካብ ሃለወስ፡ንስኻትኩም፡ ‘ብምንታይ ንሰጕጐካ ኣለና፧’ ትብሉ።+ 
29  ሰይፍስ ንስሕተት ይቐጽዕ እዩ እሞ፡ንሰይፊ ፍርህዎ፣+ዳኛ ኸም ዘሎ እውን ፍለጡ።”+
