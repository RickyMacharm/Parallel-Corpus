28  “ንብሩር ዚዕደነሉ ቦታ፡ንወርቂ ኸኣ ዜጻርዩሉ ቦታ ኣለዎ፣+
 2  ሓጺን ካብ ምድሪ ይውሰድ፣ነሓሲ ድማ ካብ ኣኻውሕ መኺኹ ይወጽእ።*+ 
 3  ሰብ ንጸልማት ይስዕሮ፣ኣብ ድነን ጸልማትን ክሳዕ ዚክኣሎ ይምርምር፡ሓመድ ብረት* ድማ ይደሊ። 
 4  ኣብ እተረስዐ ቦታታት፡ ካብቲ ሰብ ዚመላለሰሉ ርሒቑ፡ካብቲ ሰብ ዚነብረሉ ርሒቑ፡ ንታሕቲ ኣዕሚቑ ይዅዕት፣ገሊኦም ሰባት ይወርዱ፡ ጠልጠል እውን ይብሉ። 
 5  ኣብ ልዕሊ ምድሪ ምግቢ ይበቍል፣ኣብ ታሕቲ ግና፡ ከም ብሓዊ፡ ህውከት ኣሎ።* 
 6  ኣብኡ እቲ ኣእማን፡ ሰፊሮስ እዩ፣እቲ ሓመድ ከኣ ወርቂ ኣለዎ። 
 7  ኣሞራ ነታ መገዲ ኣይፈልጣን፣ዓይኒ ሊሎ ድማ ኣይረኣየታን። 
 8  ግርማ ዘለዎም ኣራዊት ኣይረግጽዋን፣ዘይባጽሐ ኣንበሳ እውን ተጸናትዩ ኣይንቀሳቐሰላን። 
 9  ሰብ ብኢዱ ንኸውሒ ኣዝሒት ይወቕዖ፣ንኣኽራን ካብ መሰረቱ ይግልብጦ። 
10  ኣብ ኣኻውሕ መትረብ+ ማይ ይነድል፣ኣዒንቱ ድማ ክቡር ዘበለ ይርእያ። 
11  ንምንጪ ኣፍላግ ይዓብሶ፣ንሕቡእ ከኣ ናብ ብርሃን የውጽኦ። 
12  ጥበብ ግና፡ ኣበይ እያ እትርከብ፧+ ምንጪ ኣእምሮኸ ኣበይ እዩ፧+ 
13  ዋጋኣ ዚፈልጥ ሰብ የልቦን፣+ኣብ ምድሪ ህያዋን እውን ኣይትርከብን። 
14  መዓሙቝ ማያት፡ ‘ንሳ ኣባይ የላን!’ ይብል፣ባሕሪ ኸኣ፡ ‘ምሳይ የላን!’ ይብል።+ 
15  ብጽሩይ ወርቂ ኣይትዕደግን፣ንምልዋጣ ድማ ብሩር ኣይምዘንን።+ 
16  ብወርቂ ኦፊር ኰነ፡+ብኽቡር ኦኒክስን ብሰፊሮስን ኣይትዕደግን። 
17  ወርቅን መረጼንን ኣይወዳደራን፣ብኣቕሓ ጽሩይ ወርቂ እውን ኣይትልወጥን።+ 
18  ክቡር ዕንቍን* ክሪስታልን እሞ ኺጥቀስ እኳ ኣይግብኦን፣+ጥበብሲ ኻብ ከረጺት ምሉእ ሉላት ትበልጽ። 
19  ናይ ኩሽ ቶጳዝዮን+ እኳ ኣይወዳደራን፣ብጽሩይ ወርቂ እኳ ኣይትዕደግን። 
20  ጥበብ ግና ካበይ እያ እትመጽእ፧ ምንጪ ኣእምሮኸ ኣበይ እዩ፧+ 
21  ካብ ኣዒንቲ ዅሎም ህያዋን ተሓቢኣ ኣላ፣+ካብ ኣዕዋፍ ሰማያት ከኣ ተሰዊራ ኣላ። 
22  ጥፍኣትን ሞትን፡‘ኣእዛንና ወሪኣ ጥራይ እየን ሰሚዐን’ ይብሉ። 
23  ኣምላኽ ግና እትርከበሉ መገዲ ይርድኦ፣ንሱ በይኑ ጥራይ ኣበይ ከም እትነብር ይፈልጥ።+ 
24  ከመይሲ፡ ንሱ ንወሰናት ምድሪ ይምልከቶ፣ንዅሉ እቲ ኣብ ትሕቲ ሰማያት ዘሎ ድማ ይርእዮ።+ 
25  ሓይሊ* ንፋስ ኪውስን ከሎ፡+ንማያት ከኣ ኪሰፍሮ ኸሎ፡+
26  ንዝናም ስርዓት ኪገብረሉ ኸሎ፡+ንነጐድጓዳዊ ደበና ድማ መገዲ ኺገብረሉ ኸሎ፡+
27  ሽዑ፡ ንጥበብ ርእዩ ገለጻ፣ሰሪቱ እውን ፈተና። 
28  ንሰብ ከኣ፡‘እንሆ፡ ፍርሃት የሆዋስ፡ ንሱ ጥበብ እዩ፣+ካብ ክፉእ ምርሓቕ ድማ ኣእምሮ እዩ’ በሎ።”+
