37  “በዚ ልበይ ይወቅዕ፡ካብ ቦታኡ ይዘልል ኣሎ። 
 2  ነቲ ዚሃምም ድምጹ፡ነቲ ኻብ ኣፉ ዚመጽእ ነጕዲ ተጠንቂቕኩም ስምዕዎ። 
 3  ንዕኡ ኣብ ትሕቲ ብዘሎ ሰማያት ይፍንዎ፣ንበርቁ ኸኣ ናብ ወሰናት ምድሪ ይሰድዶ።+ 
 4  ድሕሪኡ ደሃይ ይጓዝም፣ብግርማዊ ድምጺ የንጐድጕድ፣+ድምጹ ምስ ተሰምዐ ድማ ኣይክልክሎን። 
 5  ኣምላኽ ብዜደንቕ መገዲ ብድምጹ የንጐድጕድ፣+ክንርድኦ ዘይንኽእል ዓበይቲ ነገራት ይገብር።+ 
 6  ንውርጭስ፡ ‘ናብ ምድሪ ውረድ፡’ ይብሎ፣+ንዝናም ከኣ፡ ‘ኣበርቲዕካ ዝነም’ ይብሎ።+ 
 7  ኵሉ መዋቲ ሰብ ግብሩ ምእንቲ ኺፈልጥሲ፡ኣምላኽ ንዅሉ ተግባር ሰብ ደው የብሎ።* 
 8  ኣራዊት ናብ መሕብኢኦም ይኸዱ፣ኣብ ሰፈሮም ድማ ይቕመጡ። 
 9  ህቦብላ ንፋስ ካብ ክፍሉ ይነፍስ፣+ዛሕሊ ኸኣ ካብ ንፋሳት ሰሜን ይመጽእ።+ 
10  ብትንፋስ ኣምላኽ በረድ ይኸውን፣+እቲ ገፊሕ ማያት ድማ ደስኪሉ ይግጎ።+ 
11  እወ፡ ንደበናታት ብጠሊ የኽብዶ፣ንበርቁ ኣብ ደበናታት ፋሕ የብሎ፣+
12  ናብ ዝመርሖም ይጥወዩ፣ኣብ ገጽ ብዘላ ዓለም* ዝኣዘዞም ዘበለ ይፍጽሙ።+ 
13  ንመቕጻዕቲ*+ ዀነ፡ ንምድሪ ኢሉ ዀነ፡ወይ ብተኣማንነት ፍቕሪ ንምርኣይ፡ ከም ዚኸውን ይገብሮ።+ 
14  ኦ እዮብ፡ እዚ ስማዕ፣ደው ኢልካ ነቲ ዜደንቕ ግብርታት ኣምላኽ ተጠንቂቕካ ሕሰቦ።+ 
15  ኣምላኽ ንደበናታት ከመይ ገይሩ ኸም ዚቈጻጸሮ፡*ንበርቂ ድማ ካብ ደበና ኸመይ ገይሩ ኸም ዜብርቖ ትፈልጥ ዲኻ፧ 
16  ደበናታት ከመይ ኢሉ ኸም ዜንሳፍፍ ትፈልጥ ዲኻ፧+ እዝስ ዜደንቕ ግብርታት እቲ ብፍልጠት ፍጹም ዝዀነ እዩ።+ 
17  ምድሪ ብንፋስ ደቡብ ጸጥ ምስ በለት፡ክዳውንትኻ ስለምንታይ እዩ ዚሞቐካ፧+ 
18  ንሰማያት ከም መስትያት ብረት ዝምትራሩ ጌርካ፡ከምኡ ኽትዝርግሖዶ* ትኽእል፧+ 
19  ንዕኡ እንታይ ከም እንብሎ ንገረና፣ኣብ ጸልማት ስለ ዘለና፡ ክንምልስ ኣይከኣልናን። 
20  ኣነ ኽዛረብ ከም ዝደልስ ኪንገሮዶ ይግባእ፧ ወይስ ኪሕበሮ ዘለዎ ነገር እተዛረበዶ ኣሎ፧+ 
21  ንሳቶም ብርሃን* እኳ ኺርእዩ ኣይከኣሉን። እዚ ኣብ ሰማይ ብሩህ እኳ እንተ ዀነ፡ንፋስ ሓሊፉ ንደበናታት ክሳዕ ዜልግሶ ኣይርእይዎን። 
22  ካብ ሰሜን ወርቃዊ ብርሃን ይመጽእ፣ግርማ ኣምላኽ+ ዜፍርህ እዩ። 
23  ነቲ ዅሉ ዚኽእል ክንርድኦ ኣይንኽእልን ኢና፣+ንሱ ብሓይሊ ዓብዪ እዩ፣+ፍትሑን ብዝሒ ጽድቁን ድማ ከቶ ኣይጥሕስን።+ 
24  ስለዚ፡ ሰባት ይፍርህዎ።+ ነቶም ጥበበኛታት ዝዀኑ ዚመስሎምሲ* ኣብሊጹ ኣይርእዮምን እዩ።”+
