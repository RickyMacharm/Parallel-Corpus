17  “መንፈሰይ ተሰይሩ፡ መዓልትታተይ ጠፊኡ፣መቓብር ይጽበየኒ ኣሎ።+ 
 2  መላገጽቲ ይኸብቡኒ፣+ዓይነይ ከኣ ንዕልወቶም ትጥምት። 
 3  በጃኻ፡ ትሕጃይ ውሰድ እሞ ምሳኻ ሓዞ። ብዘይካኻስ መንዶ ኺውሓሰኒ ኢሉ ኢድ ኪጠቕዓለይ እዩ፧+ 
 4  ንምስትውዓልሲ ኻብ ልቦም ሓቢእካዮ ኣለኻ፣+ስለዚ ኢኻ ልዕል ዘይተብሎም። 
 5  ኣዒንቲ ደቁ ጠሊመን ከለዋስ፡ንፈተውቱ ኸካፍል ይብል። 
 6  ኣብ ገጹ ጡፍ ዚብሃለሉ ክኸውንሲ፡+ኣብ መንጎ ህዝብታት መመሰሊ ገይሩኒ።+ 
 7  ኣዒንተይ ብጓሂ ይሓምቃ ኣለዋ፣+ኵሉ መሓውረይ ጽላሎት ኰይኑ ኣሎ። 
 8  ቅኑዓት በዚ ተገሪሞም ይጥምቱ፣ንጹህ ድማ፡ ኣምላኽ ብዘይብሉ* ይርበሽ። 
 9  ጻድቕ ኣብ መገዱ ይጸንዕ፣+እቲ ንጹህ ዝኣእዳዉ ኸኣ እናበርትዐ ይኸይድ።+ 
10  ግናኸ፡ ኵላትኩም ተመሊስኩም ክትማጐቱኒ ትኽእሉ ኢኹም፣ኣብ መንጎኹምሲ ሓደ ጥበበኛ እኳ ኣይረኸብኩን።+ 
11  መዓልትታተይ ተወዲአን፣+ውጥናተይን ትምኒት ልበይን ፈሪሱ።+ 
12  ንለይቲ ናብ መዓልቲ ይልውጥዎ፣‘ጸልማት ስለ ዝዀነ፡ ብርሃን ቀሪቡ ኪኸውን ኣለዎ’ ኸኣ ይብሉ። 
13  እንተ ተጸብየ፡ መቓብር* ቤተይ ኪኸውን እዩ፣+ዓራተይ ድማ ኣብ ጸልማት ክዝርግሕ እየ።+ 
14  ንጕድጓድ፡*+ ‘ኣቦይ ኢኻ!’ ንሓሰኻ፡ ‘ኣደይን ሓብተይን!’ ኢለ ኽጽውዕ እየ። 
15  ተስፋይ ደኣ ኣበይ ኣላ፧+ ንተስፋይሲ መን ክርእየለይ ይኽእል፧ 
16  ኵላትና ብሓደ ናብ ሓመድ ምስ ወረድና፡+ንሳ* ብተገዳም ናብ እተዓጽወ ኣፍ ደገ መቓብር* ክትወርድ እያ።”
