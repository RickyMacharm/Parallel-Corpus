39  “ነቲ ወይጠል እትወልደሉ ግዜዶ ትፈልጦ፧+ እራብ ክትወልድ ከላ ተዓዚብካዶ ትፈልጥ፧+ 
 2  ንምብጻሕ ኣዋርሐን ትቘጽሮዶ፧ ነቲ ዚወልዳሉ ግዜኸ ትፈልጦዶ፧ 
 3  ብርክኽ ኢለን ይወልዳ፣ጻዕረን ከኣ የብቅዕ። 
 4  መሓስአን ይጥንክራ፡ ኣብ መሮር ድማ ይዓብያ፣ይወጻ እሞ ናባታተን ኣይምለሳን። 
 5  ንኣድጊ በረኻ* ሓራ ዘውጽኦ መን እዩ፧+ ንኣግማድ ኣድጊ በረኻ ዝፈትሖኸ መን እዩ፧ 
 6  ጐልጐል ምድረ በዳ ቤቱ፡ምድሪ ጨው ከኣ መንበሪኡ ገይረዮ እየ። 
 7  ንህውከት ከተማ የባጭወሉ፣ጭድርታ ዀብካቢ ድማ ኣይሰምዕን። 
 8  ዚበልዓሉ ቦታ ደልዩ ዅዶዅዶታት ይዘውር፣ለምለም ተኽሊ እውን የናዲ። 
 9  ጐባይ ኬገልግለካዶ ፍቓደኛ እዩ፧+ ኣብ ደምበኻስ* ይሓድርዶ፧ 
10  ነግሒ ኼውጽኣልካ ኢልካስ ንጐባይ ብገመድ ትሕዞዶ፧ ወይስ ስንጭሮ ኺሓርሰልካ* ኢሉ ይስዕበካዶ፧ 
11  በቲ ብዙሕ ሓይሉ ተኣሚንካስ፡ከቢድ ዕዮኻ ትገድፈሉዶ፧ 
12  እኽሊ* ኼእትወልካስ ትኣምኖዶ፧ ንሱኸ ናብ ዓውድኻ ይእክቦዶ፧ 
13  ኣኽናፍ ሰገን ብሓጐስ የንገብግብ፣መንገብገባን ክንቲታን ግና ምስ ናይ ራዛ ኺወዳደርዶ ይኽእል፧+ 
14  ንሳስ ንእንቋቝሖኣ ኣብ ምድሪ ትሓድጎ፣ኣብ ሓመድ እውን ተሙቖ። 
15  እግሪ ኺጭፍልቖ፡ወይ እንስሳ ዘገዳም ኪረግጾ ኸም ዚኽእል ትርስዕ። 
16  ንደቃ ኸም ዘይናታ ትጭክነሎም፣+ጻዕራ ኸንቱ ኸይከውን ኣይትፈርህን። 
17  ኣምላኽሲ ጥበብ ከሊእዋ፣*ኣእምሮ እውን ኣይዓደላን። 
18  ብድድ ኢላ ኣኽናፋ ምስ ኣንገብገበት ግና፡ንፈረስን ንተወጣሒኡን ትስሕቆም። 
19  ንፈረስ ሓይሊ እትህቦ ንስኻ ዲኻ፧+ ንኽሳዱኸ ዘውዘው ዚብል ጕንጕነዶ ኣልቢስካዮ ኢኻ፧ 
20  ከም ኣንበጣ ኸተሰራስሮዶ ትኽእል፧ እቲ ግሩም ኵሪፍታኡ ዜሸብር እዩ።+ 
21  ኣብ ስንጭሮ እናጻሕተረ ብሓይሊ ይፍሳህ፣+ናብ ውግእ ከኣ ይጠንን።*+ 
22  ንፍርሂ ይስሕቆ፡ ዜፍርሆ ድማ የብሉን።+ ብሰሪ ሰይፊ እውን ኣይምለስን። 
23  ጕልድባ ኣብ ልዕሊኡ ጭዋሕዋሕ ይብል፣ኲናትን መዝረቕን ማሕማሕ ይብል። 
24  ረሲኑ እናኣንደቕደቐ ንቕድሚት ይሓንን፣*ደሃይ መለኸት ምስ ሰምዐ ኸኣ፡ ደው ኪብል ኣይክእልን።* 
25  መለኸት ምስ ተነፍሐ፡ ‘ኣሃ!’ ይብል፣ንውግእ ካብ ርሑቕ የሽትቶ፣ወኻዕታ ኣዘዝትን ጭድርታ ውግእን ድማ ይሰምዕ።+ 
26  ተገዳር ሓረስታይ ናብ ላዕሊ ዚበርር፡ኣኽናፉ ኸኣ ናብ ደቡብ ዚዝርግሕ ብኣእምሮኻ ድዩ፧ 
27  ንስሪ ናብ ላዕሊ ዚነፍር፡+ኣብ ላዕሊ ድማ ሰፈሩ ዚሰርሕ ብትእዛዝካ ድዩ፧+ 
28  ኣብ ጸድፊ ዚሓድር፡ኣብ ዕርዱ ኣብ ዓብዪ ኸውሒ* ዚቕመጥከ ብትእዛዝካ ድዩ፧ 
29  ካብኡ ምግቡ ይደሊ፣+ኣዒንቱ ናብ ርሑቕ ይጥምታ። 
30  ጨቓዊቱ ደም ይመጽዩ፣ቅቱላት ኣብ ዘለውዎ ኸኣ፡ ንሱ ኣብኡ ይርከብ።”+
