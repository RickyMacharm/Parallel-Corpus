18  ቢልዳድ+ እቲ ሹሓዊ ድማ ከምዚ ኢሉ መለሰ፦ 
 2  “ክሳዕ መዓስ ኢኹም ከምዚ ዝበለ ዘረባ ዘይትውድኡ፧ ተረድኡ እሞ ድሕሪኡ ኽንዛረብ። 
 3  ስለምንታይ ኢና ኸም እንስሳ እተቘጸርና፡+ኣብ ኣዒንትኹም ከኣ ከም ዓያሹ* እተረኣና፧ 
 4  ብቝጥዓኻ ንርእስኻ* እኳ እንተ ሰላሊዕካያ፡ምድሪዶ ምእንታኻ ኽትሕደግ እያ፧ ወይስ ከውሒዶ ኻብ ቦታኡ ኺግዕዝ እዩ፧ 
 5  እወ፡ ብርሃን እኩይ ኪጠፍእ፡ሃልሃልታ ሓዉ እውን ኣይኪበርህን እዩ።+ 
 6  ኣብ ድንኳኑ ብርሃን ብርግጽ ኪጽልምት፡ኣብ ልዕሊኡ ዘሎ መብራህቲ ኸኣ ኪጠፍእ እዩ። 
 7  ሓያል ስጕምትታቱ ይሓጽር፣ምኽሩ ድማ የውድቖ።+ 
 8  ኣእጋሩስ ናብ መርበብ ኪመርሖ፡ናብ ሰኪዐት ከኣ ኪኣቱ እዩ። 
 9  ብሸዀናኡ መጻወድያ ኺሕዞ፡መፈንጠራ እውን ቀርቀብ ኬብሎ እዩ።+ 
10  ኣብ ምድሪ ገመድ ተሓቢኡሉ፡ኣብ መገዱ ድማ መጻወድያ ተጻዊዱሉ። 
11  ሽበራ ብዅሉ ሸነኽ የፍርሆ፡+እግረ እግሩ ኸኣ ይስዕቦ። 
12  ሓይሉ ይጠልሞ፣መዓት+ እውን ሰንከልከል የብሎ።* 
13  ቈርበቱ ይብላዕ፣ዝኸፍአ ቐታሊ ሕማም* ድማ ንመሓውሩ ይበልዖ። 
14  ካብ ዚተኣማመነሉ ድንኳኑ ይምንቈስ፡+ናብ ንጉስ ሽበራ* ይኸይድ። 
15  ኣጋይሽ* ኣብ ድንኳኑ ይነብሩ፣ዲን ኣብ ቤቱ ይብተን።+ 
16  ሰራውሩ ኣብ ትሕቲኡ ይነቅጽ፣ጨናፍሩ እውን ኣብ ልዕሊኡ ይጽምሉ። 
17  ዝኽሩ ኻብ ምድሪ ይጠፍእ፣ኣብ ጐደና ድማ ስሙ ኣይፍለጥን።* 
18  ካብ ብርሃን ናብ ጸልማት ይድፋእ፣ካብ ፍርያም ምድሪ ኸኣ ይስጐጕ። 
19  ኣብ መንጎ ህዝቡ ውሉዳትን ዘርእን ኣይህልዎን፣ኣብ መንበሪኡ* እውን ተረፍ ኣይሓድግን። 
20  መዓልቱ ምስ መጸት፡ ሰብ ምዕራብ ኬስካሕክሑ እዮም፣ንሰብ ምብራቕ ድማ ራዕዲ ኺሕዞም እዩ። 
21  ድንኳናት ገበርቲ ኽፉእ ከምኡ እዩ ዚኸውን፣ቦታ እቲ ንኣምላኽ ዘይፈልጥ ከኣ እዚ እዩ ዜጋጥሞ።”
