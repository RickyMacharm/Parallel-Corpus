33  “ሕጂ ግና፡ ኦ እዮብ፡ ዘረባይ ስማዕ፣ንዅሉ እቲ ዝብሎ ድማ ጽን በል። 
 2  በጃኻ እሞ ርአ! ኣፈይ ክኸፍት እየ፣ልሳነይ* እውን ክትዛረብ እያ። 
 3  ቃላተይ ካብ ቅንዕና ልበይ እዩ ዚመጽእ፣+ከናፍረይ ከኣ ዝፈልጦ እየን ብቕንዕና ዚነግራ። 
 4  መንፈስ ኣምላኽ እዩ ገይሩኒ፣+ትንፋስ እቲ ዅሉ ዚኽእል ድማ እዩ ህያው ገይሩኒ።+ 
 5  እንተ ኽኢልካስ መልሰለይ፣ኣብ ቅድመይ ቌምካ መጐተኻ ኣቕርብ። 
 6  እንሆ፡ ኣነ ኣብ ቅድሚ እቲ ናይ ሓቂ ኣምላኽ ከማኻ እየ፣ኣነ እውን ካብ መሬት እየ ተቐሪጸ።+ 
 7  ስለዚ፡ ንዓይ ፈሪህካ ኽትሽበር የብልካን፣ካባይ ዚመጽእ ጸቕጢ እውን ኪኸብደካ የብሉን። 
 8  ግናኸ፡ እናሰማዕኩኻ ኸምዚ ኢልካ፡እወ፡ እዚ ቓላት እዚ ሰሚዐ እየ፦ 
 9  ‘ኣነ ንጹህ ብዘይ ኣበሳ እየ፣+ጽሩይ ብዘይ ሓጢኣት እየ።+ 
10  ኣምላኽ ግና ንምጽራረይ ምኽንያት ይረክብ፣ከም ጸላኢኡ እውን ይርእየኒ።+ 
11  ንኣእጋረይ ኣብ ጕንዲ የእትወን፣ንዅለን መገድታተይ ከኣ ይቋመተን።’+ 
12  እዚ ብምባልካስ ቅኑዕ ኣይኰንካን እሞ፡ ክምልሰልካ እየ፦ ኣምላኽ ካብ መዋቲ ሰብ ኣጸቢቑ ይዓቢ እዩ።+ 
13  ስለምንታይ ኢኻ እተማርሮ፧+ ንዘረባኻ ስለ ዘይመለሰልካ ዲኻ፧+ 
14  ኣምላኽሲ ሓንሳእ፡ ክልተ ሳዕ ይዛረብ፣ዜቕልብ ግና የልቦን። 
15  ብሕልሚ፡ ብራእይ ለይቲ፡+ሰባት ከቢድ ድቃስ ምስ ደቀሱ፡ኣብ ዓራቶም እውን ምስ ደቀሱ፡ ይዛረብ። 
16  ሽዑ፡ ንኣእዛኖም ቀሊዑ፡+ትምህርቱ ይቐርጸሎም፣*
17  ንሰብ ካብ ክፉእ ግብሩ ኺመልሶ፡+ካብ ትዕቢት ኪስውሮ ይዛረብ።+ 
18  ኣምላኽ ንነፍሱ* ኻብ ጕድጓድ፡*+ንህይወቱ ድማ ብሰይፊ* ኸይትጠፍእ ይባልሃ። 
19  ሰብ ኣብ ዓራቱ ብስቓይንብቐጻሊ ጭንቂ ኣዕጽምቱን እውን ይግናሕ። 
20  ሽዑ፡ ህይወቱ ንእንጌራ፡ነፍሱ እውን ንጥዑም ምግቢ ትፍንፍኖ።+ 
21  ዘይርአ ኽሳዕ ዚኸውን ስጋኡ ይምህምን፣እቲ ሕቡእ ዝነበረ ኣዕጽምቱ ይወጽእ።* 
22  ነፍሱ* ናብ ጕድጓድ፡*ህይወቱ እውን ናብ ቀተልቲ ትቐርብ። 
23  ንሰብ ቅኑዕ ዘበለ ዚነግሮ፡እተላእከሉ ልኡኽ፡*ካብ ሽሕሲ ሓደ ጠበቓ እንተ ዚህሉ፡
24  ሽዑ፡ ኣምላኽ ሞገሱ የርእዮ እሞ፡‘ናብ ጕድጓድ* ካብ ምውራድ ይድሓን!+ በጃ ረኺበ ኣለኹ!+ 
25  ስጋኡ ኻብ ናይ መንእሰይ ይለምልም፣*+ናብ መዓልትታት ንእስነቱ ይመለስ’ ይብል።+ 
26  ንኣምላኽ ኪልምኖ እሞ፡+ ንሱ ኪቕበሎ፡ንሱ ኸኣ ገጹ ብእልልታ ኺርእዮ፡ጽድቁ ድማ ናብቲ መዋቲ ሰብ ኪመልስ እዩ። 
27  እቲ ሰብ እቲ ንሰባት ከምዚ ይብሎም፦* ‘ሓጢአ፡+ ቅኑዕ ዘበለ እውን ኣቕኒነ፣ዚግብኣኒ ግና ኣይረኸብኩን።* 
28  ንሱ ንነፍሰይ* ናብ ጕድጓድ* ከይትኸይድ ተበጅይዋ፣+ህይወተይ ከኣ ብርሃን ክትርኢ እያ።’ 
29  እወ፡ ኣምላኽ ንሰብ እዚ ዅሉ፡ክልተ ሳዕ፡ ሰለስተ ሳዕ ይገብረሉ። 
30  ካብ ጕድጓድ* ኪመልሶ፡*ብብርሃን ህይወት ኪበርሃሉ ኢሉ ኸምኡ ይገብረሉ።+ 
31  ኦ እዮብ፡ ኣቕልብ! ስምዓኒ! ስቕ በል እሞ፡ ክዛረብ። 
32  እትብሎ እንተ ኣልዩካ፡ መልሰለይ። ቅኑዕ ምዃንካ ኸረጋግጽ እደሊ እየ እሞ፡ ተዛረብ። 
33  እትብሎ እንተ ዘይብልካ ግና፡ ስምዓኒ፣ስቕ በል እሞ፡ ክምህረካ።”
